SourateID,Sourate,VerseID,Verse
1,UBBIKU GA,1,"Ci turu Yàlla, miy Yërëmaakoon, di Jaglewaakoon, laay tàmbalee."
1,UBBIKU GA,2,"Xeeti cant yépp ñeel na Yàlla, miy Boroom àddina si."
1,UBBIKU GA,3,"Yërëmaakoon bi, Jaglewaakoon bi,"
1,UBBIKU GA,4,"Di Boroom Bis-pénc ba."
1,UBBIKU GA,5,"Yaw [doŋŋ] la ñuy jaamu, te ci Yaw [doŋŋ] la ñuy sàkku ndimbal."
1,UBBIKU GA,6,"Gindi-ñu jëme ñu ca yoon wu jub xocc wa,"
1,UBBIKU GA,7,"yoonu ñi Nga xéewale, wuuteek ñi Nga mere, ak ñi réer."
2,NAG WA,1,"Alif, Laam, Miim."
2,NAG WA,2,"Téere bii amul sikk ci ne, ag juba ci nekk guy soxal way-ragal Yàlla yi."
2,NAG WA,3,"Ña gëm ci kumpa te di farlu ci julli te di joxe, ci li ñu leen xéewale."
2,NAG WA,4,"Ña gëm lañu wàcce ci yaw ak lañu wàcce woon mu jiitu woon te ñu amug wóolu ci dikkug Bis-pénc ba."
2,NAG WA,5,"Ñooñoo nekk ca njub ga tukkee ca seen Boroom, te ñoom ñoo texe."
2,NAG WA,6,"Ñi weddi, nga waar leen ak ñàkk leen waara yem ci ñoom : duñu mësa gëm."
2,NAG WA,7,"Yàlla fatt na seeni xol ak seeni nopp ; muuraay nekk na ca seeni gët ; mbugal mu metti danaleen dal."
2,NAG WA,8,"Amna ci nit ñi, ñu naan : " Gëm nañu Yàlla ak Bis-pénc ba ! " te gëmuñu dara."
2,NAG WA,9,"Dañuy jéema nax Yàlla ak way-gëm ñi; waaye naxuñu ludul seen bopp, te yëguñu ko."
2,NAG WA,10,"Jàngoroo nekk ci seeni xol gog sikki-sàkk ak ug naaféq, faf Yàlla yokk leen jàngoro. Mbugal mu metti danaleen dal ngir seenug weddi."
2,NAG WA,11,"Bu ñu leen waxee : " Buleen di yàq ci suuf si ", ñu ne : " ñun way-defar lañu ! ""
2,NAG WA,12,"Déedéet, ñoom ñooña ay yàq-kat lañu, te yëguñu ko."
2,NAG WA,13,"Bu ñu neleen : " Gëmleen ni nit ñi gëmee ", ñu tontu ne : " Ndax dañuy gëm ni dof yi di gëmee ? " Déedéet, ñoom ñooy diy dof, te xamuñu ko."
2,NAG WA,14,"Bu ñu dajeek way-gëm ña, ne : " Gëm nanu " ; waaye bu ñu wéetee ak seeni Séytaane, ne : " ñook yéena ànd ; ñun dañuy yejji rekk "."
2,NAG WA,15,"Yàllaa nga leen di yejji, di leen gëna yàggal ca seen mbeewte googu, ñuy deŋŋi-deŋŋi ak seen ngumbaag xol."
2,NAG WA,16,"Ñooña ñoo di ña jaay njub jënde ci réer, seen njaay mooma amul tono. Te it gindikuwuñu."
2,NAG WA,17,"Seen niróole mi ngi demee ni ku taal taalamn, ba janeer ba leeraale la ko wër, Yàlla fay leer ga, bàyyi leen cig lëndëm ba gisatuñu dara."
2,NAG WA,18,"Dañoo tëx, luu, gumba, ba duñu mëna dellusi cig njub."
2,NAG WA,19,"[Walla seen niróolee ngi deme ni] waame wu tukkee asamaan ànd ak lëndëm aki dënnu aki melax, ñu saañ seeni nopp ak seeni waaroom ngir baña dégg kàddu ya ngir ragal dee ;Yàlla Aji-peeg la yéefër ya."
2,NAG WA,20,"Melax ga xaw naa yuri seeni gët : saa su leen leeralee [yoon wa] ñu dox ca leer ga ;saa su lëndëmee ñu taxaw. Bu neexoon Yàlla mu tëxloo leen, gumbaloo leen, Yàlla amna kàttanu def lu ne."
2,NAG WA,21,"Yéen nit ñi ! Jaamuleen Boroom bi leen bind, yéen ak ñi leen jiitu, ndax ngeen ragal ko. [Fegu] ci mbugalam."
2,NAG WA,22,"Moom mi def suuf nekk laltaay ci yéen, asamaan si di seen téeg ; te mu wàcceel leen ndox mu jóge asamaan, génne ca ay meññeent yu mu leen wërsëgal, bu leen sàkkal Yàlla moroom te xam xéll."
2,NAG WA,23,"Bu ngeen amee sikki-sàkka ci lii ñu wàcce ci Suñu jaam bi, indileen saar wu mel ni moom [Alxuraan] te sax ñaanleen ndimbal ñi ngeen di jaamu ba jaamuwuleen Yàlla, ndegam dëgg la ci yéen."
2,NAG WA,24,"Bu ngeen ko deful, te du ngeen ko mëna def mukk, na ngeen ragal safara soo xam ne matt ma koy xamb nit la aki xeer, te way-weddi ya lañu koy xaaroo."
2,NAG WA,25,"Na nga bégal ña gëm tey jëf jëf yu sell, [xamal leen] ne am nañu àjjana joo xam ne ay dexa ngay daw ca suufam ; saa su ñu leen xéewalee ci ay meññeet, muy lañu leen wërsëgale, ñu naan: " Lii dey masoon nañu cee xéewlu ca bu jëkk ". Fekk dañu leena jox lu ko nurool; ñeel na leen it ca àjjana jooju ay jabar [ soxna] yuñu laabal [ci bépp ayib], te ñoom dañu fay béel."
2,NAG WA,26,"Yàlla du kersawu ci joxe misaal mu mu mëna doon : ci aw yoo walla ci lu ko ëpp ; ñi gëm ñoom xam nañu ne loolu mooy dëgg ; yéefër yi ñoom dañuy wax naan " Moo lan la Yàlla namm ci léeb wii ? ". Dana ca réeral ñu bari, Dana ca jubal it ñu bari ; waaye du ci réeral ñu dul saay-saay sa,"
2,NAG WA,27,"ñooy ña nga xam ne dañuy firi kóllareg Yàlla ginnaaw ba mu fasoo ba noppi te di dog la Yàlla digle ñu jokkale ko [ag mbokk]. Te ñiy yàq ci suuf si. Ñooña ñooy ña yàqule."
2,NAG WA,28,"Naka ngeen di weddee Yàlla te ngeen doonoon ñu dee, Mu dundal leen ? Danaleen rey ; danaleen dekkalaat ngeen dellu ca Moom."
2,NAG WA,29,"Moom moo leen sàkkal lépp lu nekk ci suuf si, daldi jublu ci asamaan si def ko mu nekk juróom-ñaari asamaan. Te moom nag lépp la xam."
2,NAG WA,30,"Fàttalikul ba sa Boroom waxee Malaaka ya, neleen: " Man dey damaa namma def ci suuf si ag kilifa[kuutaay]. Ñu toontu ne ko : " Moo ndax dangay def ci suuf si koo xam ne dafa ciy nekk di yàq, di tuuri dereet, te ñun ñu ngi lay sàbbaal, di la sant te di màggal sag sell ? " – Yàlla neleen : " Xam naa lu ngeen xamul ! "."
2,NAG WA,31,"Mu jàngal Aadama turi lenn lu ne, ba noppi won ko Malaaka ya, neleen : " Wax leen ma turi yëf yii, ndegam ñu dëggu ngeen ! "."
2,NAG WA,32,"– Malaaka ya ne ko : " Tuddu nañu sa sell gi ! Amunu benn xam-xam ludul loo ñu xamal. Ndax Yaw yaay ki xam, Yaay ki xereñ "."
2,NAG WA,33,"– Mu ne : " Aadama xamal-leen seeni tur ; " Ba mu leen xamalee seeni tur, Yàlla neleen : " Ndax dama leena waxuloon ne Man xam naa kumpag asamaan ak suuf si, te it xam naa xéll li ngeen feeñal ak li ngeen doon ñëbb ? ""
2,NAG WA,34,"[Fàttelikul] Ba ñu nee Maalaaka ya sujjóotleen ci Aadama, ñu sujjóot ba mu des Ibliis, dafa lànk rëy-rëylu daldi bokk ca way-weddi ya."
2,NAG WA,35,"Ñu wax ne ko : " Yaw Aadama dëkkal ci àjjana yaak sa soxna, ngeen di fa lekkee na mu leen neexee, ca fa mu leen soobee ; te bu leen jege garab gile : kon dey ngeen bokk ci way-tooñ ña "."
2,NAG WA,36,"Séytaane tarxiisloo na leen, génneleen fa ñu nekkoon. ñu neleen : " Wàccleen ; di noonuwante. Te itam dangeen am ci kaw suuf ay dëkkuwaay aki jumtukaay as ndiir "."
2,NAG WA,37,"Aadama jot na baat ya [baati tuub] bawoo ca Boroomam, Mu daldi ko jéggal, ndax Moom moo di Jéggalaakoon bi, di Jaglewaakoon bi."
2,NAG WA,38,"ñu neleen : " Wàccleen yéen ñépp ! Buleen dummóoyu njub gi jóge ci Man, ñi topp sama njub duñu am lu ñu ragal te duñu jàq [ëllëg] "."
2,NAG WA,39,"Ña weddi te fenloo Suñuy tegtal, ñoom ñooy dëkk Safara te ñoom dañu fay béel."
2,NAG WA,40,"Yéen [Bani-Israayiil] ñi sëtoo ci [Yanqóoba], fàt talikuleen Sama xéewal gi Ma léen xéewaloon. Nangeen matal Sama kóllare, kon Danaa matal seen gos. Buleen ragal kudul Man."
2,NAG WA,41,"Nangeen gëm li Ma wàcce, te muy dëggal li ngeen yore ; buleen doon ñi ko jëkka weddi. Buleen jaay samay laaya ak njëg gu néew. Te nangeen ma ragal Man doŋ."
2,NAG WA,42,"Buleen jaxase dëgg ak caaxaan, di nëbb dëgg te fekk ngeen xam ko xéll."
2,NAG WA,43,"Nangeen fonk julli, di joxe asaka, te di rukkoo ànd ak way-rukkoo ya. [Jullig mbooloo, di julli ci biir jàkka yi]."
2,NAG WA,44,"Moo ndax da ngeen di digal nit ñi li baax, fàtte seen bopp, te yéen jàng ngeen Téere ba ? Moo ndax dangeen dul xel-lu ?"
2,NAG WA,45,"Nangeen di dimbandikoo muñ ak Julli : loolu lu diis la ci ku bokkul ci way-ragal Yàlla ña,"
2,NAG WA,46,"ña nga xam ne daleena wóor ne danañu dajeek seen Boroom te ca Moom lañuy dellu."
2,NAG WA,47,"Yéen ñi sëtoo ci Yànqooba, fàttalikuleen Sama xéewal gi Ma leen xéewalee woon, te Man ma defaloon leen ngëneel ci kaw nit ñépp."
2,NAG WA,48,"Ragal-leen bis boo xam ne bakkan du fa jariñ dara beneen bakkan ; te duñu ko nangul rammu ; duñu ko nangul njote. Te deesuleen dimbali."
2,NAG WA,49,"[Fàttalikuleen], ba ñu leen musalee ci waa kër Firawna, tegoon nañu leen mbugal mu ñaaw : ñuy rendi seeni doom yu góor ya, di bàyyi ñu jigéen ña. Nekkoon na ci loolu nattu bu réy bu bawoo ca seen Boroom."
2,NAG WA,50,"[Fàttalikuleen], ba ñu leen xaralee géej ga ! Te Ma musal leen, labal gaa ñi [Firawna], ngeen na ca jàkk di leen gis."
2,NAG WA,51,"[Fàttalikuleen], ba ñu dëelanteek Muusaa ñeen-fukki guddi ! Te ngeen jaamu yëkk wa ginnaawam, ngeen di way-tooñ."
2,NAG WA,52,"Ginnaaw ga ñu baal leen, ndax ngeen gërëm [seen Boroom]."
2,NAG WA,53,"[Fàttalikuleen], ba ñu joxee Muusaa Téere ba ak Àtte yay téqale [dëgg ak fen] ndax ngeen gindiku."
2,NAG WA,54,"Ak ba Muusaa waxee aw nitam : " Samaw nit, yéen tooñ ngeen seen bopp ci li ngeen jaamu yëkk wa. Na ngeen baalu seen Boroom; te ngeen reyante yéen [ñi bokkoon ci moy Yàlla googu] : Looloo gën ci yéen ca seen Boroom " ! Kon mu jéggal leen ndax moom mooy Jéggalaakoon ba, di Jaglewaakoon ba !"
2,NAG WA,55,"Ak ba ngeen waxee ne : " Yaw Muusaa, duñu la gëm ba bañuy gis Yàlla ne jàkk ci Moom " ! Faf xaacu ga fàdd leen, ngeen di gis loolu."
2,NAG WA,56,"Topp ñu dekkal leen ginnaaw ba ngeen deewee, ndax Yàlla ngeen di sant [seen Boroom]."
2,NAG WA,57,"ñu keral leen aki niir, wàcceel leen lem aki picc [yu tuddu gëméen], neleen : - " Lekk leen ci lu sell lii ñu leen xéewale ! " - Ñoom daal seen bopp lañuy tooñ, waaye du ñun lañuy tooñ."
2,NAG WA,58,"[Fàttalikuleen it], ba ñu leen waxee ne : " Dugguleen ci dëkk bii, lekk ci fu leen neex cig yaatu ; te ngeen jàll buntu bi ànd ak toroxlu te nangeen ñaan Yàlla mu seppi seeni bàkkaar ; ñu jéggal leen seeni ñaawtéef, Danañu dolli way-rafetal ña aw yiw."
2,NAG WA,59,"Tooñkat ya weccee baat ya ñu leen waxoon, ak yeneeni baat yu wuuteek yooya, ñu daldi wàcce ca way-tooñ ña mbugal mu bawoo asamaan ngir lañu nekkoon di saay-saay [su génn diine]."
2,NAG WA,60,"Te [Fàttalikuleen], ba Muusaa di sàkkul aw nitam ndox, ba ñu waxee ne : " Dóoral xeer wi ak sa yat wi. " Fukki bëti ndox ak ñaar ballee na ca, giir gu nekk xam na fa muy naanee ! - " Lekkleen te naan ci xéewa li Yàlla yi ; te buleen dox ci suuf si di way-yàq "."
2,NAG WA,61,"Te [Fàttalikuleen], ba ngeen nee : " Yaw Muusaa, ñun mënatunoo muñ wenn ñam rekk. Ñaanal ñu sa Boroom luy sax ci suuf si ciy fuytéef, xaal, laaj, sëb ak soble ! " - Mu neleen : " Ndax dange en di weccee lu yées ak li gën ? Wàccleen ci menn réewu teeru ; dangeen fa am li ngeen di laaj ! ". Saddeef na leen toroxte ak ñàkk ; ñu sóobu ci merum Yàlla. Ndax lañu nekkoon di weddi kàdduy Yàlla ya, di rey Yonent ya ci ludul dëgg, ngir moy Yàlla ci lu jéggi dayo."
2,NAG WA,62,"Ña gëm ak ña di Yaxuud, aki Nasraan, aki Saabiina, ku ca settantal ba dëddu la mu jàppoon, gëm Yàlla ak Bis-pénc ba, gëm Muxammad tey jëf lu yiw, danañu fekk seen pey ca Yàlla ; te duñu tiit te duñu jàq."
2,NAG WA,63,"[Fàttalikuleen], ba ñu jà ppee seen kóllare te ñu yékkati doj wa mu tiim leen, te Ma neleen : " Jàppleen li Ma leen jox ànd ca ak dëgg te na ngeen màggal li ne [ca Téere ba] ndax Yàlla ngeen ragal seen Boroom ! ""
2,NAG WA,64,"Topp, ngeen dëddu ginnaaw loolu, bu dul koon xéewali Yàlla ci yéen ak yërmaandeem, kon dangeen bokk ca way-yàqule ña."
2,NAG WA,65,"Wallaaxi xam ngeen ña jalgati woon ci yéen ca Gaawu ba. Tax ñoom ñooñu ñu neleen : " Nekkleen di ay golo yu ñu beddi ! ""
2,NAG WA,66,"ñu def ko muy mbugal, mu nekk luy waar ñi teew ak ñay ñëwi ca seen ginnaaw te di waaraateb way-gëm ña."
2,NAG WA,67,"Te Fàttalikuleen, ba Muusaa waxee aw nitam : " Yàlla digal na leen ngeen reyu nag ". Ñu ne ko : " Moo ndax danga ñuy ñaawal ? ". Mu ne : " Yàlla na ma Yàlla musal ci bokk ci way-réer ña "."
2,NAG WA,68,"Ñu ne : " Ñaanal ñu sa Boroom mu leeral ñu luy meloom ". - Mu ne : " Naka Moom nee na : nag wa du wu màggat, du aw sëll, dafa digg-dóomu. Def leen li ñu leen sant "."
2,NAG WA,69,"- Ñu ne : " Ñaanal ñu sa Boroom mu leeral ñu luy mel oom ". - Mu ne : " Naka Moom nee na: nag la wu gel, wu fees, woo xam ne dees na beg ci xool ko. "."
2,NAG WA,70,"- Ñu ne : " Laajal ñu sa Boroom mu leeral ñu ñu mu mel, ndax nag yi dañoo bari ci ñun. Te bu soobe Yàlla danañu gindiku [Jëfe ndigalam] "."
2,NAG WA,71,"– Mu ne moom nag : " Nee na, nag la wu ñu bayloowul suuf si, du buy suuxat mbay, bu amul benn laago la te wenn melo la ". - Ñu ne ko : " Agsi nga ci dëgg gi! " Ñu rendi ko te xawoon nañu koo baña def."
2,NAG WA,72,"[Fàttalikuleen] Ba ngeen reyee bakkan te ngeen jiiñante ko! Te Yàlla génne la ngeen doon nëbb."
2,NAG WA,73,"ñu ne : " Dóorleen ko lenn Lu bokk ci nag wi ". - Noonu la Yàllay dekkalee ñi dee te danaleen won ay kéemaan ndax ngeen xel-lu."
2,NAG WA,74,"Topp, seeni xol wow ginnaaw loolu [dëgër] ba mel ni xeer mbaa lu ko gëna tar wowa ay ; Ndax ci xeer sax ndox dana ca ball, te amna ci xeer yi yuy xar ndox génn ca, amna ci yuy rot ngir ragal Yàlla. Te Yàlla du ñàkka seetlu li ngeen di def."
2,NAG WA,75,"- Moo ndax, dangeen xeemeem yéen jullit ñi, Yaxuud yi wóolu leen? Te amna ci ñoom kurél boo xam ne déggoon nañu waxi Yàlla, ba noppi soppi ko ginnaw ba ñu ca xalaatee ba xam ko."
2,NAG WA,76,"- Bu ñu dajeek ñu gëm, ne : " Gëm nañu " ; te bu ñu wéetee ñoom doŋŋ, naan : " Ndax dungeen waxtaane li leen Yàlla xamal, ñu mën caa sukkandiku [ñoom jullit yi] di dàggeek yéen ci seeni [mbiri] Boroom ! Moo ndax dangeen dul xel-lu ? "."
2,NAG WA,77,"- Moo ndax dañoo xamul ne Yàlla xam na la ñuy nëbb ak la ñuy feeñal ?"
2,NAG WA,78,"Amna ca ñoo xam ne mënuñoo jàng, xamuñu téere ba ludul ay fen yu nekk ay njort doŋŋ."
2,NAG WA,79,"Alkaande ñeel na ñay bind téere ba, ba noppi naan lii ca Yàlla la jóge ndax mën caa jële njëg gu néew ! - Alkaande ñeel na leen ngir la ca seeni yoxo bind, ñeel na leen ngir lañu ca fàggu [ci alal] !"
2,NAG WA,80,"Wax nañu ne : " Safara duñu laal ludul ay bis yu ñuy waññi ! ". Neeleen : " Moo ndax dangeen cee déggook Yàlla - te Yàlla du wuute ab digam ; - walla dangeen di wax ci Yàlla lu ngeen xamul "."
2,NAG WA,81,"Axakay ! Ku def jëf ju bon ba ay ñaawtéefam mëdd ko, ñooña ñooy ñay dëkk Safara te dañu fay béel."
2,NAG WA,82,"Waaye ñi gëm tey def jëf yu sell, ñooña ñoo di ñay dugg Àjjana dañu fay béel."
2,NAG WA,83,"Te Fàttalikul, ba ñu wóllaranteek Banii-Israayiil neleen : buleen jaamu kenn kudul Yàlla, te nangeen rafetal seeni jëf jëme ci seeni ñaari waajur, seeni jegeñaale, jirim yi, way-ñàkk ñi, te ngeen waxal nit ñi wax ju rafet ; ngeen fonk julli te génne asaka, ba noppi ngeen dummóoyu ! - Ba mu des ñu néew ci yéen, ngeen di way-dëddu [lu baax]."
2,NAG WA,84,"Te Fàttalikuleen, ba ñu wóllaranteek yéen ne buleen tuur seeni deret, buleen génneyante ci seeni kër. Ngeen nangu te seede ko."
2,NAG WA,85,"Ba noppi ngeen rey aw nit, ci seen biir, am ca ab kurél bu ngeen génne seeni kër, ngeen dimbalante ci ay bàkkaar ak ug noonuwante. Te bi ngeen leen jàppee ci xare di leen fayloo ag njot te di leen génne te loolu araam na ci yéen. Ndax dangeena dëggal lenn téere ba weddi la ca des ? Kuy def loolu ci yéen, dara du doon peyam ludul toroxte ci dundug àddina, te Bis - pénc ba dees na leen delloo ci gën jaa tari mbugal, Yàlla dey nekkul Kuy ñàkka seetlu li ngeen di def."
2,NAG WA,86,"Ñooña ñooy ña jaay àllaaxira jënde ko àddina. Duñuleen woyofal mbugal ma. Te deesuleen dimbali."
2,NAG WA,87,"Bir na, ne jox Nañu Muusaa Téere ba ; ñu toxal ginnaawam ay Yonent. Te jox Nañu Iisaa doomu Maryaama ay kéemaan yu leer te dëgëral ko, ak ruu gu sell [Jibril]. Ndax saa yu leen ab Yonent dikkalee [Sant leen] lu neexul seen bakkan, ngeen rëy-rëylu ? Ngeen weddi ab kurél, rey ab kurél [ca ñoom Yonent ya]."
2,NAG WA,88,"Ñu naan : " Suñuy xol muuru na [ci li Yonent bi wax] " - Li am ba des moo di Yàlla rëbb na leen ci sababus seenug weddi, te néewaana bu ñu gëmee."
2,NAG WA,89,"[Fàttalikuleen] ba leen ab Téere dikkalee, jóge ca Yàlla, di dëggal lañu yor, - fekk lu jiitu loolu daan nañu ñaan noteel ci yéefër yi, - te ba lañu xamoon [te daan ko séenu] egsee ca ñoom, dañu koo weddi. Rëbbum Yàlla dal na yéefër yi !"
2,NAG WA,90,"Bon na, lañu jaayee seeni bakkan ! Ba tax ñu weddi la Yàlla wàcce ngir bew, te iñaan ci li Yàlla wàcce ngënéelam ci ku ko soob ciy jaamam. Ba daldi nañuy mer bay fuuñ-fuuñi, te yéefër yi am nañu mbugal muy toroxale !"
2,NAG WA,91,"Bu ñu leen waxee ne : " Gëmleen li Yàlla wàcce ", Ñu ne : " Gëm nañu li ñu wàcce ci ñun ". Te ñoom weddi nañu la ñëw ginnaawam te muy dëggal lañu yore. - Neel : " Lu taxoon ngeen rey ay Yonentiy Yàlla, ca bu jëkk ndegam gëm ngeen ? "."
2,NAG WA,92,"Wóor na céŋŋ ne Muusaa digaloon na leen àndak ay kéemaam yu leer. Ba noppi ngeen jaamu sëll wa ginnaawam, ngeen di way-tooñ."
2,NAG WA,93,"Te Fàttalikuleen, ba ñu wólleranteek yéen, te ñu yékkati doj wa mu tiim leen Ma neleen : " Jàppleen te farlu ci la Ma leen jox te ngeen dégg ndigal ! ". Ñu ne : " Dégg nañu te bañ nanu ". Nàndaleef na leen seeni xol sëll wa ngir seenug weddi. Neel : " Bon na li leen seen ngëm digal ci loolu ndegam gëm ngeen "."
2,NAG WA,94,"- Waxal ne : " Ndegam am ngeen kërug àllaaxira ca Yàlla, gu yéen doŋŋ jagoo waliis nit ñi, mébétleen dee kon ndegam ñu dëggu ngeen ! ""
2,NAG WA,95,"Duñu ko mébét mukk ngir la seen yoxo ya jëf [ci lu bon]. Yàlla ku xam la way-tooñ ña."
2,NAG WA,96,"Wóor na ne danga leen fekk ñoom [Yaxuud ya] ñu nekk di ñu gëna xér ci nit ñi ci bëgg dundu, ak ci ñiy bokkaale. [Danga ca gis] ca ñoom ku ne siiw ñu guddal fanam junniy at. Waaye du ko soreel mbugal ma! Dundu gu gu ddu googu Yàllaa ngi ne jàkk ci li ñuy def."
2,NAG WA,97,"Neel : " Ku noonu Jibriil it moom moo wàcce Alxuraan ci sa xol ci ndigalu Yàlla, muy dëggal la ko jiitu, mu di ag njub ak mbégte ci way-gëm ñi "."
2,NAG WA,98,"Neel : " Ku weddi Yàlla ba noonu ko aki Malaakaam aki Yonentam ak Jibriil ak Miikaayil, Yàlla it di ab noonam rekk "."
2,NAG WA,99,"Bir na ne, wàcce Nañu ci yaw ay kàddu yu leer nàññ, yu kenn du ko weddi kudul ab saay-saay."
2,NAG WA,100,"Moo ndax saa su ñu kóllaranteek [Yàlla] ab dëel, kurél ci ñoom firi ko? Li wér mooy li ëpp ci ñoom gëmuñu."
2,NAG WA,101,"Ba leen Yonent bu jóge ca Yàlla dikkalee di dëggal lañu yor, gaa ya ñu joxoon ab Téere, ab kurél ca ñoom sànni Téereb Yàlla bi ca seen ginnaaw mel ni dañoo xamul !"
2,NAG WA,102,"Ñu topp nag la séytaane ya doon jàng ca nguurug Suleymaan. Weddiwul de, séytaane ya ñoo weddi : Daan nañu jàngal nit ña ag njibar ak lañu wàcce woon ca ñaari Malaaka ya Xaaruut ak Maaruut ca Baabil; te daawuñu jàngal kenn te waxuñu ko ne : " ñun dey danoo ànd ak sànje : kon book bul weddi de " ; mu am ñu jàng ci ñoom loo xam ne mën nañu caa téqale jëkkër ak jabaram. Te daawuñu mëna lor kenn ca njibar googule, ludul ci coobare Yàlla. Te it jàng nañu loo xam ne daf leen di lor te mënuleena jariñ. Xam nañu xéll ne ku jënde loolu [weccee ko ak waxi Yàlla] du am benn cër ca àllaaxira. Lañu jaaye seen bakkan bon na ! Cëy bu ñu xamoon !"
2,NAG WA,103,"Bu fekkoon ne ñoom dañuy gëm, te ragal Yàlla [kon mu gën ci ñoom fuuf]. Cëy bu ñu xamoon !"
2,NAG WA,104,"Éy yéen way-gëm yi ! Buleen di wax : " sàmmoonteel ak ñun " wayee deeleen wax : " Xool ñu "; te deeleen dégg ndigal ! Mbugal mu metti mooy dal ca kaw way-weddi ña."
2,NAG WA,105,"Ña weddi ca ñoñ-téere ya ak way-bokkaale ya yéenewuñuleen, yiw wu bari ba bawoo ca seen Boroom, wàcc ci yéen, te Yàlla dana jagale yërmaandeem ku ko soob. Yàlla mooy boroom ngëneel yu màgg yi."
2,NAG WA,106,"duñu folli jenn laaya walla ñu ginnaawal ko fàtteloo ko [nit ñi], te indiwunu bu ko gën mbaa mel ni moom. Xanaa xamoo ne Yàlla mën na lu ne ?"
2,NAG WA,107,"Xanaa xamuloo ne Yàlla moo di Boroom nguurug asamaan ak suuf si, te ginnaaw Yàlla amul keneen ku mëna doon seen kiiraay mbaa seen ndimbal ?"
2,NAG WA,108,"Am dangeen bëgga laaj seen Yonent na ñu laajee woon Muusaa ca bu njëkk ? Képp ku weccee ngëm ak weddi, réer na te wàcc na yoon wu njub wa."
2,NAG WA,109,"Ñu bari ci ñoñ-téere [Yaxuud ak Nasaraan] nee nañu siiw ñu delloo leen cig kéefar ginnaaw seen ngëm ngir kiñaan gu sosoo seeni bakkan. Ginnaaw ba dëgg ga leeree nàññ ? Baal-leen te dummóoyuleen ba Yàlla agseek ndigëlam. Yàlla nag mën na lu ne !"
2,NAG WA,110,"Deeleen taxawee julli te di génne asaka. Lu ngeen jiital ci lu baax ngir seen bopp, dangeen ko fekk ca Yàlla, ndax Yàlla gu gis la li ngeen di def."
2,NAG WA,111,"Wax nañu ne : " Kenn du dugg Àjjana kudul ku nekk Yaxuud walla Nasaraan ". Loolu dey seen mébét la ño om. - Neel : " Indileen seenu lay, ndegam ñu dëggu ngeen "."
2,NAG WA,112,"Axakañ! ku wommatu ci topp Yàlla te muy rafetal, [topp, ci jëfe ndigal ak bàyyi yi Yàlla tere] kooku peyam ma nga ca Boroomam. [Ña mel ni ñoom] duñu tiit duñu jàq."
2,NAG WA,113,"Yaxuud yi wax nañu ne : " Nasraan yi nekkuñu ci dara " ; Nasraan yi itam ne : " Yaxuud yi nekkuñu ci dara ", te ñoom jàng nañu Téere ba ! Noonu la ña xamul di waxe. Yàlla dana àtte seen diggante ca lañu juuyoo bu Bis-pénc baa."
2,NAG WA,114,"Ana ku gëna tooñ kuy tere, ca jàkkay Yàlla ja, ku cay tuddu Turam te di fexe luy yàq jàkka ja ? Ñooña waruñoo dugg ca [jàkka ja] te ànduñook am tiit. Am nañu gàcce gu rëy ci àddina, te it danañu am mbugal mu rëy ca àllaaxira."
2,NAG WA,115,"Te Yàllaa moom Penku bi ak Sowu bi. Fu ngeen fi mëna jublu, kanamu Yàlla jublu na fa, ndax Yàlla ku xam la; Ku Yaatu la."
2,NAG WA,116,"Wax nañu ne : " Yàlla amna doom " ! Tudd naa ag sellam[Soreel ko lu yellul ci moom] ! Li fi nekk moo di, Moom Yàlla moo moom lépp lu nekk ci asamaan yi ak suuf si te lépp ci jaamu ko la nekk."
2,NAG WA,117,"Mooy Aji-sos asamaan yi ak suuf si ! Bu dogalee mbir du def ludul ne ko : " Nekkal ", mu nekk."
2,NAG WA,118,"Ña xamul wax nañu ne : " Lu tee woon Yàlla wax ak ñun, walla mu indil ñu keemaan " ? Noonu la ña leen jiitu woon waxee woon wax ju mel ni seen jos. Seeni xol niroo na. Leeral Nañu laaya ya ci nit ñoo xam ne wóolu lañu."
2,NAG WA,119,"Yónni nañu la ci dëgg ngay bégal [ñi gëm ci dig leen Àjjana] ; te di xupp [ñi weddi ci mbugalum Safara] te deesula laaj dara [ëllëg ca àllaaxira loo wara layoo] ci mbiri waa Safara."
2,NAG WA,120,"Yaxuud yi ak Nasaraan yi duñu bég ci yaw mukk li feek toppuloo seen diine. - Neel : " Njubug Yàlla mooy dëggi-dëggi njub ". Boo toppee seen bànneex ginnaawal lañu la digal, ci xam-xam, doo am kenn ku la mëna sàmm, walla ndimbal ci [mbugalum Yàlla]."
2,NAG WA,121,"Ña nga xam ne jox Nañu leen téere ba [Alxuraan], danañu ko jànge na mu yelle, ñooña ñoo ko gëm. Ña ko weddi ñooy way-ñàkk ña."
2,NAG WA,122,"Yéen Banii-Israayil, fàttalikuleen Sama xéewal yi Ma leen xéewale woon te Man ma defoon leen ngeen gënoon ci kaw mbindéef yépp."
2,NAG WA,123,"Ragal-leen bis boo xam ne bakkan du fa jariñ dara beneen bakkan te deesu ko nangul njotu, rammu it du ko fa jariñ. Te duñu fa am ndimbal."
2,NAG WA,124,"Te Fàttalikul, Ibraayma ba ko Boroomam nattoo ciy ndigal, mu matal leen, Mu ne ko : " Def Naa la njiit ci nit ñi ". - Ibraayiima ne ko : " [Defal ko] it samay sët ". Mu ne ko : " Sama kóllare du ma ci boole way-tooñ ña de "."
2,NAG WA,125,"Te Fàttalikul, ba ñu defee Néeg ba muy delluwaayub nit ñi ak barabub kóolute. Nangeen def Màqaama Ibraayma barabub jullikaay. Ñu kóllarante ak Ibraayma ak Ismaayla Neleen : " Nangeen sellal Sama Néeg bi ngir ñi koy wër, ak ñi fay toog, di fa rukkoo ak di fa sujjóot."
2,NAG WA,126,"Te Fàttalikul, Ba Ibraayma waxee ne : " Yaw sama Boroom, defal dëkk bii muy dëkkub jà mm [bu am kóolute], te Nga xéewale ciy meññent ñi gëm Yàlla ak Bis-pénc ba, ci waa dëkk bi ", Yàlla ne ko : " Ak ku weddi it danaa ko xéewale ci diir bu gàtt, ba noppi Danaa ko wéyal ci mbugalum Safara. Ndaw delloowaay bu bon ! "."
2,NAG WA,127,"Te Fàttalikul, Ba Ibraayma ak Ismaayla di yékkati ndéttalu néeg ba : " Yaw suñu Boroom nangul ñu, Yaw dey Kuy dégg nga, Kuy xam nga."
2,NAG WA,128,"Yaw suñu Boroom ! Def ñu ñuy ñaari way-wommatu jëm ci yaw. Te nga def ci suñuy sët askan wu wommatu jëm ci Yaw te nga won ñu suñu jaamuwaay, boole ca jéggal ñu. Yaw dey Boroom bi, Yaa di Jéggalaakoon bi, di Jaglewaakoon bi."
2,NAG WA,129,"Yaw suñu Boroom ! Yónneel ci ñoom Yonent bu bokk ci ñoom, bu leen di jàngal say laaya, di leen xamal Téere ba aki xereñe, te di leen sellal Yaw Aji-not ji, Aji-xereñ ji!"
2,NAG WA,130,"Ana kan mooy bañ diinay Ibraayma, kudul ku kannasu ? ñun dey tànn nañu ko ci àddina ; te moom, bu àllaaxiraa it, mu bokk ca ña gëna yiw."
2,NAG WA,131,"[Fàttalikuleen] Ba ko Boroomam nee : " Wommatul ", Mu ne : " Wommatunaa jëm ci Boroom àddina bi "."
2,NAG WA,132,"Ibraayma dénk na ay doomam solo sa, ak Yanqóoba, neleen: " Yéen samay doom, Yàllaa leen tànnal diine de, buleen dee ludul na fekk ngeen wommatu jëm ca Yàlla ! " ."
2,NAG WA,133,"walla sax fekkee woon ngeen ba dee ga dikkalee Yanqooba te mu ne ay domam: " ana lan ngeen di xala jaamu sama ginnaaw " ? - Ñu ne : " Danañu jaamu Yàlla sa Boroom tey Yàllaay say baay Ibraayma, Ismaayla ak Isaaqa, di jenn Yàlla doŋŋ te ñun way-wommatu lañu, jëm ci Moom "."
2,NAG WA,134,"Woowa xeet jàll na, añe jëfam, yéen itam ngeen añe seeni jëf. Te bu Bis baa, du yéena leen di layal ñoom ca lañu defoon."
2,NAG WA,135,"Ñuy wax naan : " Doonleen Yaxuud walla Nasaraan, kon dey ngeen gindiku ". - Neel : " Dée wallaay, diinay Ibraayma ma wéetaloon Yàlla te bokkut ca way-bokkaale ya "."
2,NAG WA,136,"Neeleen : " Gëm nañu Yàlla ak li ñu wàcce ci ñun [Alxuraan], ak li ñu wàcce woon ca Ibraayma ak Ismaayla ak Isaaqa ak Yanqóoba ak ca sët ya, ak lañu joxoon Muusaa ak Iisaa, ya ñu joxoon Yonent ya, mu bawoo ca seen Boroom : duñu xajal kenn ci seen diggante. Te ñun way-jébbalu lañu jëm ci Yàlla "."
2,NAG WA,137,"Bu ñu gëmee Alxuraan kem ni ngeen ko gëmee, kon gindiku nañu. Ñoom Yaxuud yi ak Nasaraan yi, bu ñu dummóoyoo rekk daldi dugg ci féewoo ! Yàlla dana la leen fegal. Moom mi di Aji-dégg, di Aji-xam ji."
2,NAG WA,138," " Loolu cuubug Yàllaa ! Te ana kan moo gëna ra fet Yàlla ag cuub ? ñun dey way-jaamu ko lañu "."
2,NAG WA,139,"Neel : " Ndax dangeen di dàggasanteek ñun ci Yàlla suñu Boroom, di seen Boroom ? ñu moom suñu jëf, ngeen moom seen jëf ! Te ñun nag way-sellalal Ko lañuy doon."
2,NAG WA,140,"Am dañuy wax ne : Ibraayma, Ismaaxi ila ak Isaaqa ak Yanqóoba ak sët ya ay Yaxuud lañu woon walla Nasaraan ? " - Neeleen : " Ndax yéena gën xam walla Yàlla ? " - Waay-waay ana kan moo dàqa tooñ kiy nëbb seede sa nekk fa moom te bawoo fa Yàlla ? Te dey Yàlla sàgganeewul li ngeen di jëf de."
2,NAG WA,141,"Woowale xeet wéy na di añe jëfam. Yéen itam dangeen añe seeni jëf. Te kenn duleen laaj ana ñoom lañu doon def."
2,NAG WA,142,"Nit ñu kannasu ñi danañu wax ne: " Waa ñii, lu leen wëlbati fabe leen ci xible gi ñu daan jublu ? " - Neel : " Yàllaa moom Penku moom Sowu. Mooy gindi ku ko soob jëme ko ca yoon wu jub wa "."
2,NAG WA,143,"Noonu lañu leen defe xeet wu digg-dóomu ngir ngeen doon seedey nit ñi, Yonent bi itam doon seede ci yéen. Xibla gi nga nekk nag defewuñu ko ludul mën caa xame kay topp Yonent bi ak ka koy dummóoyu. Mu doonoon lu diis, ludul ci ña nga xam ne Yàlla gindi na leen. Te Yàlla de, sànk seen ngëm taxu koo jóg, ndax moom Yàlla ku ñeewant la, Jaglewaakoon la ci nit ñi."
2,NAG WA,144,"Gis Nañu la ni ngay wëlbatee sa xar-kanam, di téen ci asamaan. Danañu la méngalee jubluwaay boo gëram. Kon jubaleel sa xar-kanam jëmale ko ca Jàkka ju ñu wormaal ja. Fu ngeen mëna nekkati, nangeen ko jublu. Te sax, ñañu joxoon Téere ba [Ñoñ-téere] xam nañu xéll ne mooy dëgg gi bawoo ca seen Boroom. Te Yàlla du sàggane li ñuy jëf de."
2,NAG WA,145,"Boo indiloon, ñoñ-téere, kéemaan gu mu mëna doon, du tax ñu topp sa jubluwaay ! Yaw itam du yaay topp seen xibla ; ñoom ci seen biir sax, kenn du ca topp xibla moroomam. Yaw nag boo toppee seeni bànneex ginnaaw ba la xam-xam bu leer dikkalee, kon de ca tooñkat ya ngay bokk."
2,NAG WA,146,"Ña ñu joxoon Téere, xam nañu ko ni ñu xame seeni doon. Dafa fekk ne amna ci ñoom kurél bu xam dëgg ba noppi di ko nëbb !"
2,NAG WA,147,"Dëgg, ca sa Boroom la bawoo. Bul bokk mukk ci werentekat yiy sikki-sàkka."
2,NAG WA,148,"Xeet bu nekka am jublukaayam. Nangeen njëkkante ci jëf yu baax, yu yiw. Fu ngeen fi mëna nekk nag, Yàlla danaleen dajale yéen ñepp ca Bis-pénc ba, Yàlla mën na lu nekk."
2,NAG WA,149,"Foo demati, jëmëleel sa kanam ca jàkka juñu wormaal ja ca Màkka. Looloo di dëgg de. Te Yàlla du sàgganee li ngeen di jëf."
2,NAG WA,150,"Foo mëna demati, jëmaleel sa kanam ca Jàkka juñu wormaal ja ca Màkka. Fu ngeen mëna nekk, nangeen ca jëmale seeni kanam [jublu], ndax nit ñi baña am aw lay ci seen kaw, kudul ñiy tooñ. Te buleen leen ragal ; ragal-leen Ma, man Yàlla, ngir Ma mottali sama xéewal ci yéen ak itam ndax ngeen gindiku !"
2,NAG WA,151,"Noonu, Lañu yónnee ci yéen Yonent bu bokk ci yéen buy jàng ci yéen laaya ya, di leen sellal, di leen xamal Téere ba ak Xereñ ga te di leen xamal itam lu ngeen xamul woon."
2,NAG WA,152,"Fàttalikuleen Ma, Ma fàttaliku leen. Santleen Ma te buleen ma weddi."
2,NAG WA,153,"Éy yéen ñi gëm [Jullit ñi] ! Nangeen dimbandikoo ci muñ ak julli. Yàlla ànd na ak way-muñ ña."
2,NAG WA,154,"Buleen wax ne ñi ñu rey ci yoonu Yàlla dañuy dee de. Ña ngay dundu te yéguleen ko."
2,NAG WA,155,"Danaa leen farala nattoo lennat ci am tiit, xiif ak wàññikug ay al al, aki bakkan aki meññent. Waaye bégalal ñi koy muñ,"
2,NAG WA,156,"ña nga xam ne, saa su leen tiis dalee dañu naan : " Yàllaa ñu moom te ca Moom Yàlla lañuy dellu "."
2,NAG WA,157,"Gaa ñooña am nañu njéggal gu bawoo ca seen Boroom, ak yérmaande ; te ñoo di ña gindiku tigi."
2,NAG WA,158,"Safaa ak Marwa bokk nañu ci màndargay jaamukaayu Yàlla yi. Ku aj Màkka walla mu Umra, du aay ci moom mu jaabante seen diggante ñoom ñaar. Ku coobarewu te jëf lu baax, lu yiw, na xam ne Yàlla gërëmaakoon la, Aji-xam la."
2,NAG WA,159,"Ña nga xam ne dañuy nëbb lañu wàcce ci ag leeral ak ug njub ginnaaw ba ñu ko biralalee nit ñi ca Téere ba, ñooña Yàlla danaleen rëbb, rëbbkat ya itam danaleen rëbb"
2,NAG WA,160,"ludul ña ca tuub, yéwénal te leeral : ñooña Danaa leen jéggal Man Yàlla. Te Man maay Jéggalaakoon bi, di Jaglewaakoon bi."
2,NAG WA,161,"Ña weddi te dee ci kéefar, ñooña rëbbum Yàlla ak Malaaka ya ak nit ñépp dana dal ci seen kaw."
2,NAG WA,162,"Dañuy béel ca rëbb moomu ; kenn duleen ko woyafalal, kenn duleen ko yeexalal."
2,NAG WA,163,"Seen Yàlla jii, jenn Yàlla rekk la. Amul jeneen yàlla ju dul moom, mooy xéewal bindéef yi ci yërmaandeem ci àddina, di Jaglewaakoonu yërmaandeem jullit ña ca àllaaxira."
2,NAG WA,164,"Nit ñiy jëfandikoo seeni xel, war naa doy sëkk kéemaan ci ñoom, ni Yàlla binde asamaan yi ak suuf si, jëllasanteb guddi ak bëcc ëg, gaal yiy daw ci géej ci luy njariñi nit ñi, ak li Yàlla wàcce ci ndox mu bawoo asamaan, mu nàndal ca suuf si ginnaaw ba mu wowee, mu tasaare ca kaw suuf si ay meññeef, walbatim ngelaw leek niir yi nekk diggante asamaan ak suuf."
2,NAG WA,165,"Amna ci nit ñi ñ uy jaamu xërëm bàyyi Yàlla, soppleen ni ñu soppee Yàlla. Ña gëm ñoo gëna tar cofeel ci Yàlla. Ay boo gisoon ña weddi, naka lañuy janook mbugal ma, xam xéll ne kàttan ba kàttan jeex Yàllaa ko am te Yàlla ku tar mbugal la !"
2,NAG WA,166,"[Bu Bis-pénc baa] ba ñañu toppoon deñtalu ca ña leen toppoon ndax te gis nañu mbugal ma, la leen boole woon lépp daggatoo !"
2,NAG WA,167,"Ña toppe woon, daldi ne : " Ay ! bu ñu delluwaatoon àddina! Danañu deñtalu ci ñoom kem ni ñu deñtaloo ci ñun " - Noonu la leen Yàlla doon wane seeni jëf ; mu di ag yàqule ca seen kaw te duñu génn Safara."
2,NAG WA,168,"Yéen nit ñi ! Lekkleen ci li nekk ci suuf si, dagan, teey ; te buleen topp jéegoy Séytaane moom seenub noon la bu bir."
2,NAG WA,169,"Li mu leen di digal moo di ag mbon ak ug caay-caay ak ngeen di wax ci Yàlla lu ngeen xamul."
2,NAG WA,170,"Bu ñu leen nee : " Toppleen li Yàlla wàcce ", ñu ne : " ñun kay lañu miin [di ko jaamu, baaxu maam ya] lañuy topp. " - Moo ndax ! Seen baay ya doonuñu woon ñu dul xalaat, ñu dul gindiku ?"
2,NAG WA,171,"Ña we ddi dañu mel ni ay mala yoo xam ne kàddu duñu ca dégg ludul coow la. Ñu tëx lañu, gumba, luu, duñu xel-lu."
2,NAG WA,172,"Ey yéen ñi gëm ! Lekkleen ci yi teey ci luñu leen wërsëgal. Te ngeen sant Yàlla, su fekkee moom ngeen di jaamu."
2,NAG WA,173,"La mu araamal [tere] mooy médd, dereet, yàppu mbaam-xuux ak lañu tuddu keneen kudul Yàlla [ba ñu koy rey]. Ku ñàkk pexe nag ci ludul beew walla jéggi dayo, du am bàkkaar ci xettaliku [ci yooyu], Yàlla Jéggalaakoon la."
2,NAG WA,174,"Ña nga xam ne dañuy nëbb la Yàlla wàcce ca téere ba jaaye ko njëg gu néew, ñooña Safara lañuy lekk ca seeni biir. Bu Bis-pénc baa, Yàlla du wax ak ñoom, duleen sellal. Te am nañu mbugal mu tar."
2,NAG WA,175,"Ñooña ñooy jaay njub weccee ko ak réer, jaay njéggal wecee ko ak mbugal. Ñooñu ana kan moo leen gëna mëna dékku Safara?"
2,NAG WA,176,"Loola la muy tegtale moo di Yàllaa wàcce Téere ba ci dëkk; te ña nga xam ne dañoo wuute ca Téere ba, ña nga cig féewoo gu sore."
2,NAG WA,177,"Mbaax [topp Yàlla] du rekk jubale sa kanam Penku walla Sowu. Waaye mbaax mooy nga gëm Yàlla, Bis bu mujj ba, Malaaka ya, Téere ba ak Yonent ya, te alal ak ni mu neexee ci xol, nga di ko jox ña la jege, jirim yi, way-ñàkk ñi, doxandéem yi, ñay yalwaan ngir loru, jaam bu bëgga jotu, [batey mbaax mooy] taxawal julli, di génne asaka. Te di mottali kóllare fu mu ko fasantee tey muñ tiis yeek naqar yi, ak tolluwaay yi, diggante yu metti yi, gaa ñooñu ñoo dëggal, ñoo ragal Yàlla !"
2,NAG WA,178,"Éy yéen ñi gëm ! Digal nañu leen ci ku rey nit : gor ya fay gor, jaam ya fay jaam, jigéen fay jigéen. Waaye koo xam ne mbokkam ba ale na ko, nañu topp ci njekk mu fay dëyya ca namu rafetee. Loolu ag woyafal la gu tukkee ca seen Boroom ak yérmaande. Ku jalgati ginnaaw loolu, dana am mbugal mu metti."
2,NAG WA,179,"Am ngeen ci feyyu googu dundu [gu yokku], yéen ñi ame xel, ndax Yàlla ngeen di moytandiku."
2,NAG WA,180,"Digaleef na leen, ku bokk ci yéen te dee dikkal ko te fekk mu am alal ju muy bàyyi ginnaaw, [na def] ab dénkaane bu jëm ci ñaari waajuram ak ay jegeñaaleem cig njekk. Muy lu yell ci kaw ñi ragal Yàlla."
2,NAG WA,181,"Ku dégg ndénkaane boobu ba noppi soppiku, bàkkaar boobu dafay tegu ca kaw ña ko soppi.Yàlla ku xam la, kuy dégg la."
2,NAG WA,182,"Koo xam ne ragal na ca aji-dénkaan ja jeng, mu jubbanti ko rafetal diggante way-dono ya, du ca am bàkkaar, Yàlla ab Jéggalaakoon la te ab Jaglewaakoon la !"
2,NAG WA,183,"Éy yéen ñi gëm!, farataaleef na ci yéen koor, kem ni ñu ko farataalee woon ca ña leen fi jiitu woon, ndaxtelee ngeen [mën caa am] ragal Yàlla,"
2,NAG WA,184,"ay bis yu ñuy lim. Ku wopp ci yéen mbaa mu nekk ci tukki, na ko fey ci yeneeni bis. Ñi nga xam ne àttanuñu koor, nañu jote ci : jox ñam way-ñàkk ña. Ku coobarewu ci jëfi yiw, mu nekkal la fa ; ngeen woor nag moo gën ci yéen ; Cëy boo leen xamoon !"
2,NAG WA,185,"Weeru koor, ci la Alxuraan wàcc di njub ci nit ñi, ak faramfàcce diggante dëgg aki fen ci njub. Képp ku teewe ci yéen weer wi, na ko woor ! Ku wopp walla mu nekk ci tukki, na fey yeneeni bis. - Yàlla jàppandal na leen te bëggaluleen ag jafeel, nangeen matal lim ba te màggal Yàlla ndaxtelee ngeen [jéema delloo Yàlla njukkal], sant Ko."
2,NAG WA,186,"Saa su la samay jaam laajee lu jëm ci Man, Neeleen Man ku jegeñ laa : Ku Ma woo dinaa ko wuyu, saa su ma woowee. Nañu sàkku Ma wuyu leen te nañu ma gëm ndaxtelee ñu jub, gindiku."
2,NAG WA,187,"Dagan na ci yéen ngeen di jote ak seeni soxna ci guddiy weeru koor ; ñoom malaan lañu ci yéen, yéen itam malaan ngeen ci ñoom. Yàlla xamna ne dangeen daan wuruj seen bopp. Mu jéggal leen, jéllale. Kon léegi nangeen jonjonteek ñoom, te ngeen sàkku ci li leen Yàlla dogalal ; te na ngeen lekk di naan ba ba ngeen di mëna ràññee wëñ gu weex ak gu ñuul ci fajar gi. Ngeen dale fa mottali koor gi ba guddeeti. Buleen jonjook ñoom fekk yéena ngi wéet ci jàkka yi di jaamu Yàlla. Loolu deytali Yàlla la : buleen ko jéggi. Noonu la Yàlla di biralee ay laayaam ndaxtelee ñu ragal Yàlla."
2,NAG WA,188,"Buleen lekk seeni alal ci seeni diggante cig neen, te buleen cay ger àttekat ya ngir mëna labaj ba lekk ci alali nit ñi, ci bàkkaar te xam ko [xéll]."
2,NAG WA,189,"Danañu la laaj ci terutel weer yi - Neeleen : " Ay takkukaayu waxtu lañu ci nit ñi ak nattukaayi aj Màkka. Te mbaax [mbaaxu Yàlla] du tekki duggu kër jaare ko ñoot ya [ginnaaw]. Waaye mbaax [jaamu Yàlla] moo di dugge kër ca buntu ya àndak ragal Yàlla. Ay waay ragal-leen Yàlla ndaxtelee ngeen texe ! "."
2,NAG WA,190,"Xeexleen ci yoonu Yàlla ak ña leen di xeex, te buleen jéggi dayo di tooñ Yàlla. Yàlla dey soppul ñay jalgati !"
2,NAG WA,191,"Reyleen leen, fu ngeen fi dajeek ñoom ; Nangeen leen génne fa ñu leen génne woon : [Sànje] moo gëna tar reyaate. Buleen xeex ak ñoom fa Màkka ndare du ñoom ñoo leen fa songu. Bu ñu leen fa songee nag, reyleen leen. Loolu mooy peyub yéefër yi."
2,NAG WA,192,"Bu ñu génnee ci kéefar ga nag, Yàlla ab Jéggalaakoon la, ab Jaglewaakoon la."
2,NAG WA,193,"Nangeen xeex ak ñooña ba sànje dootul am, diinay Yàlla rekk taxaw fi. Bu ñu bàyyee sànje nag, ku toppati ñu nekkalko ca ak moom."
2,NAG WA,194,"Weer wuñu wormaal [Araamal], tere ku ca xeex, dañu koy feyee ak weer wuñu wormaal ! - Yu ñu wormaal ya dañuy feyante -. Ku leen ca tooñ, feyyuleen kem la mu leen tooñ. Te nange en ragal te xamleen ne Yàllaa ngi ànd ak ñi ko ragal."
2,NAG WA,195,"Nangeen di joxe alal ci yoonu Yàlla. Te buleen sànni seen bopp ci alkaande. Te nangeen di rafetal. Yàlla nag sopp na ñay rafetal."
2,NAG WA,196,"Nangeen matal Aj ak Umra ngir Yàlla. Bu amee lu leen gaar, tere leena mottali seen aj, nangeen rey ëdyu ca na mu yombee ci yéen. Te buleen wat seeni bopp, ba ëdyu ba àgg ca barabam. Ku wopp ci yéen walla mu am lor ju ko gaar ci boppam, na jotu ci saraxe walla mu woor walla mu rey gàtt. Bu ngeen nekkee ci kóolute, naka ku bëgg xéewu ci Umra booleek Aj, la ko yomb ci ëdyu te jàppandi lay def. Su amul ëdyu mu woor ñetti fan ca aj ga, mottali juróom-ñaari fan bu delloo fa mu dëkkoon, muy fukki fan yu mat sëkk. Looloo war ku dëkkul ci wetu Jàkka jañu wormaal [Màkka]. Te nangeen ragal Yàlla. Te xam ne Yàlla mbugalam tar na."
2,NAG WA,197,"Aj ci ay weer yu ñu xam lañu koy def. Ku dugg ci aj, bumu sëy, bumu def lu ñaaw, bumu dàggasante ca biir aj ga. Lu ngeen def ci lu baax Yàlla xam na ko. Nangeen yóbbalu ; te yóbbal bi gën mooy ragal Yàlla. Ragal-leen Ma, yéen woroom xel yi !"
2,NAG WA,198,"Aayul ci yéen ngeen sàkku wërsëg. Bu ngeen bàyyikoo Arafaat, nangeen tudd seen Boroom, fa Musdalifa. Tudduleen Ko, fàttalikuleen Ko kem na Mu leen gindee, fekk la ko jiitu ngeen doonoon ñu réer."
2,NAG WA,199,"Topp, ngeen wéy [yéen waa Màkka] bëbb yéen itam fa nit ña bëbbee, jéggaluleen Yàlla. Yàlla Jéggalaakoon la te Jaglewaakoon la."
2,NAG WA,200,"Bu seen aj jeexee, nangeen di tuddu Yàlla kem na ngeen daan tuddee seeni maam, walla sax tuddiin wu gëna tar. Amna ci nit ñi ñuy wax ne : " Yaw suñu Boroom! May ñu àddina kese ! " - te duñu fàggu dara ngir àllaaxira."
2,NAG WA,201,"Amna ci ñoom kuy wax ne : " Yaw suñu Boroom ! Defalnu xéewal ci àddina, ak ca àllaaxira ; te fegalnu mbugalum Safara ! "."
2,NAG WA,202,"Ñooña amna ñu yool ca lañu sàkku. Te Yàlla ku gaaw la ci xayma [waññi, màndaxe]."
2,NAG WA,203,"Nangeen di fàttaliku Yàlla ci ay bis yuñu lim. Ku yàkkamti ba def ko ci ñaari fan du ca am bàkkaar, kay toog fa [Munaa] ñetti fan du ca am bàkkaar ci ku ragal Yàlla. Ragal-leen Yàlla te ngeen xam ne dees na leen fang [Jiital/gur-gur] jëme ci Moom."
2,NAG WA,204,"Amna ci nit ñi seeni wax dalay yéem lool, ci dundug àddina ndax day seedeloo Yàlla la nekk ca xolam, ndekeyoo moom xulóowaale la bu pànk, bu yées."
2,NAG WA,205,"Bu nee wërëñ rekk tàmbalee yàq ci kaw suuf, di alag mbay mi ak jur gi te Yàlla bëggul ag yàq."
2,NAG WA,206,"Te Bu ñu ko nee : " Ragalal Yàlla ", mu jomlu sax ci bàkkaar rekk, Safara dana ko doy ag pey, te bon na, lal ba ko fay xaar !"
2,NAG WA,207,"Amna ci nit ñi ñuy jaay seen bakkan ngir sàkku ngërëmul Yàlla. Yàlla dey Aji-ñeewant la ci jaamam ñi."
2,NAG WA,208,"Éy yéen ñi gëm ! Dugguleen yéen ñépp ci Islaam, te buleen topp yoonu Séytaane, moom seenub noon la bu bir."
2,NAG WA,209,"Bu ngeen tarxiisee, ginnaaw ba ngeen amee faramfàcce gu leer nàññ, xamleen ne Yàlla ku màgg kàttan la te ku xereñ la."
2,NAG WA,210,"Moo ndax dañuy xaar ba Yàlla dikkal leen [ak mbugal] ci keri niir yi ak Malaaka yi, fekk àtteef na mbir ya ba noppi ? Te mbir yépp ca Yàlla lañuy dellu."
2,NAG WA,211,"Laajal Banii-Israayiila ñaata yoon lañu leen indil ay kéemaan yu leer nàññ ! Képp ku soppi xéewali Yàlla ginnaaw ba mu ko jotee na xam ne, Yàlla ku tar mbugal la."
2,NAG WA,212,"Ña nga xam ne dañoo weddi, doyloo nañu dundug àddina ak ub taaram, ba tax ñuy yejji ña gëm. Waaye ña ragal Yàlla ñoo leen di gënu demiin bu Bis-pénc baa. Ndax Yàlla dana wërsëgal ku ko soob ci lu àndul ak natt."
2,NAG WA,213,"Nit ñépp wenn xeet lañu woon. Yàlla yónni ay Yonent yuy bégle di xuppe; wàcceloon na leen ay Téere ci dëgg ngir ñu àtte diggante nit ñi ci seeni bejoo. Te ña ko ca jot doŋŋ ñoo ca juuyoo, ginnaaw ba mu le eree ca ñoom nàññ, te juuyoo googu doonut ludul mbewte ! Yàlla mooy saytu ña ko gëm, mu gindi leen ci seenug juuyoo ci dëgg. Yàlla mooy gindi ku ko soob jëme ko ci yoon wu jub xocc wa."
2,NAG WA,214,"Am dangeena jort dugg Àjjana te dajuleen lu toll ni la ñi leen jiitu dajoon ? Ñoom dajoon nañu ay tar-tari jamono ak ñàkk ; ak tiitaange ba ab Yonent ak gaa ña mu àndal daanañu wax ne : " Kañ la ndimbalu Yàlla di ñëw xettali ñu ? " - Xamleen ne ndimbalu Yàlla lu jege la."
2,NAG WA,215,"Danañu la laaj : " Lan lañu wara joxe ci alal ? " - Neel : " Li ngeen di joxe na jëm ci seeni ñaari waajur, ak seeni jegeñaale, ak jirim yi, way-ñàkk ñi, ak doxandeem yi. Lu ngeen def ci lu baax, Yàlla xam na ko "."
2,NAG WA,216,"Farataal nañu ci yéen xare te bëgguleen ko. Amaana, ngeen bañ mbir te fekk na moo baax ci yéen. Amaana it ngeen bëgg mbir te fekk na baaxul ci yéen. Yàlla xam na te yéen xamuleen."
2,NAG WA,217,"- Danañu la laaj lu jëm ci weer wuñu wormaal, ku ca xeex. - Neel : " Xeex ca bàkkaar bu rëy la, ak tere nit ñi ñu dugg ci diine, ak jàkka juñu wormaal ja, ak génne ña nekk [Màkka] moo gëna rëyati fa Yàlla ci bàkkaar. Te fitna [sànja] moo gëna màgg rey. " yéefër ya duñu deñ di xeex ak yéen, ba ba ñu leen di génne ci diine. Seeni jëf sippiku na àddina ak àllaaxira. Te ñooña ñoo di waa Safara : te dañu fay béel."
2,NAG WA,218,"Ña gëm ak ña gàddaay tey jixaad [xeex] ci yoonu Yàlla, mën nañoo yaakaar yërmaandey Yàlla. Te Yàlla Jéggalaakoon la, Jaglewaakoon la."
2,NAG WA,219,"- Danañu la laaj lu jëm ci sàngara ak wure. Neel : " Ñoom ñaar bàkkaar bu rëya nga ca ak njariñi nit ñi ; waaye, la cay bàkkaar ca ñoom ñaar moo ëpp fuuf njariñ ya ". Danañu la laaj : " Lan lañu wara joxe ci alal? " Neel : " Aw des. ". Noonu la leen Yàlla di leeralee laaya ya ndaxtelee ngeen di xalaat"
2,NAG WA,220,"ci àddina ak ca àllaaxira ! Te da nañu laaj lu jëm ci jirim yi. Neel : " Yéwénalal-leen [ba seeni alal mëna yokk]. Moo gën bu ngeen jaxasoo ak ñooñu, aayul ndax seeni mbokk lañu ci diine ". Yàlla xàmmee na ñiy yàq ak ñiy defar. Te bu sooboon Yàlla mu sonnal leen. Moom Yàlla moo not lépp, moo xereñ."
2,NAG WA,221,"Buleen takk soxna jigéen ñuy bokkaale li feek gëmuñu, jaam bu jigéen bu gëm moo gën jigéen [ju ñuy tuddeeb sang] juy bokkaale, doontale yéem na leen. Buleen may jabar góor ñuy bokkaale, jaam bu góor moo gën góor [gu ñuy tuddeeb sang] guy bokkaale, doontale yéem na leen. Ñooña dañuy woote jëme Safara ;Yàlla moom di woote jëme Àjjana ak ug njéggal, ci ndigalam. Te dana leeral ay laayaam nit ña ndax ñu fàttaliku [seen Boroom] !"
2,NAG WA,222,"- Danañu la laaj lu jëm ci mbërëg. - Neel : " Moom sobe la. Deeleen beru jigéen ña bu ñu nekkee ci mbërëg, buleen jege ba bañuy laab. Suñu laabee, ngeen duggeleen fa Yàlla digle ndax Yàlla sopp na ñay tuub, sopp na itam ñay laabal seen bopp "."
2,NAG WA,223,"Seeni soxna [jabar] seeni tool lañu ; dikkeleen seeni tool ca na mu leen neexee te ngeen jiital ngir seen bopp, buleen fàtte tudd Yàlla. Te ngeen ragal Yàlla te ngeen xam ne dangeen dajeek Moom. Te nanga bégal way-gëm ña !"
2,NAG WA,224,"Buleen di giñ ci Yàlla, ba mu nekk gàllankoor gu leen teree def lu baax, walla ragal Yàlla mbaa yéwénal diggante nit ñi. Yàlla kuy dégg la te ku xam la."
2,NAG WA,225,"Yàlla duleen jàppe ngiñ ci kaf : Waaye Danaleen jàppe ngiñ lu seeni xol dëggu. Yàlla jéggal aakoon la te ku lewet la."
2,NAG WA,226,"Ña giñ ci beru seeni jabar, nangeen leen muñal ñeenti weer. Bu ñu delloo ginnaaw ca lañu giñoon, mu daldi fommu. Yàlla Jéggalaakoon la te Jaglewaakoon la !"
2,NAG WA,227,"Waaye Bu ñu dogoo ci fase, Yàlla kuy dégg la te ku xam la."
2,NAG WA,228,"Jigéen ñi ñu fase, nañu muñandiku téye seen bopp [bala ñoo dugg ci beneen sëy] ba bañuy am ñetti mbërëg ; te daganul ci ñoom ñuy nëbb la Yàlla bind [sos] ci seeni njurukaay [su ñu ëmbee], njéem gëm nañu Yàlla ak Bis-pénc ba. Seeni jëkkër ñoo gëna yay ci jëlaat leen ndeem namm nañoo defaroo ñoom jigéen ña. Am nañu yelleef yu tollook seeni wareef ci njekk. Waaye góor ñee yor kiliftéef ga ca seen kaw [ñoom jigéen ña]. Yàlla ku not la, ku tedd la te ku xereñ la."
2,NAG WA,229,"Fase ci ñaari anam la am. Téye bu yiw walla bàyyi ci njekk [la leen Yàlla digal]. Waaye daganul ci yéen ngeen nangu dara ca la ngeen leen joxoon, - ludul bu ñu ragalee jéggi daytali Yàlla yi. Bu ñu ragalee nag ca ñoom ñaar, ndaw sa na joxe alal ja mu jot. Loolu moo di deytali Yàlla yi. Buleen ko jalgati. Ñay jalgati [jéggi] daytali Yàlla yi ñooy tooñkat ya."
2,NAG WA,230,"Bu ko fasewaatee ñetteelu yoon du dagan mu jëlaat ko ginnaaw ga Ba ba muy sëy ak jeneen jëkkër ju dul moom. Su ko fasee moom it, mu daldi ragal delloowante ndaw sa ak jëkkër ju jëkk ja, ndeem njort nañu ne dana sàmmonte ak daytali Yàlla yi. Muy leeralal nit ñi amug ràññee."
2,NAG WA,231,"Bu ngeen fasee aw jigéen, ba seeni idda [àpp] di waaja mat, nangeen leen dencaat bu yiw, walla ngeen bàyyi leen ci njekk. Te buleen leen téye ngir bëgg leena lor : di jalgati, ku def loolu topp na boppam. Buleen jàppe laayay Yàlla yi ay caaxaan. Fàttalikuleen xéewal yi leen Yàlla defal, ak li mu leen wàcceel ci Téere, ak xereñe, di leen ca waar. Kon ragal-leen Yàlla, te ngeen xam ne Yàlla xam na lépp."
2,NAG WA,232,"Bu ngeen fasee aw jigéen, ba seen idda mat, buleen gàllankoor bu ñu bëggee sëyaat ak seeni jëkkër, bu ñu ca dogoo te nangulante ko. Yàllaa cay waar képp ku bokk ci yéen te gëm Yàlla ak bis bu mujj ba [Bis-pénc ba]. Loolu moo gëna sell ci yéen te moo gëna laab. Yàlla xam na te yéen xamuleen."
2,NAG WA,233,"Nday ya nañu nàmpal seeni doom ñaari at yu mat sëkk ci ku bëgg nàmpal gu mat. War na ca baay ya dundu ak koddaayu jabar ja ci njekk. Tegeesul kenn ludul la mu àttan. Wareesula lor ndey ja ci [nàmpal doomam, baay ba it wareesu koo lor ci doomam]. Aji-nàmp ja donn alal looloo ko war. Te ñu génne ci alalam peyu nàmpal ga. Su ñu bëggee feral [liir ba] ci ña jaboote ñoom ñaar, diisoo ca aayul ci ñoom ñaar ñu def ko. Bu ngeen bëggee nàmpal-lu seeni doom yéen baay yi, aayul ngeen def ko, bu joxee pey gu jaadu ci njekk. Nangeen ragal Yàlla te xam ne Yàllaa ngi ne jàkk ci li ngeen de def"
2,NAG WA,234,"Ña dee ci yéen te bàyyi ginnaaw ay jabar : nañu muñandiku [ñoom jabar yooyu] ñeenti weer ak fukki fan. Bu ñu matalee àpp ba am atuleen wareef ca lañu def ci seen bopp, ci lu yiw. Yàlla deñ na kumpa ci li ngeen di def."
2,NAG WA,235,"Aayul ci yéen ngeen gaaral [seen yéene] ci wàllu labat, ci jigéen ju nekk ci biir iddaam mbaa ngeen nëbbandi seeni yéene ci seeni xol. Yàlla xam na ni dangeen def seeni xol ci ñoom. Waaye nag buleen daldi dige sëy ak ñoom cig nëbbu, ludul ngeen wax waxiin wu yiw. Waaye buleen dogu ci fas ab sëy li feek àpp ba matul. Te ngeen xam ne Yàlla xam na li nekk ci yéen. Nangeen ko wattandiku te xam ne Jéggalaakoon la, ku lewet la."
2,NAG WA,236,"Du bàkkaar ci yéen ngeen fase jigéen joo xam ne jotuleen koo laal, walla joo xam ne nanguwantewuleen can.Waaye nangeen leen jox dara - aji-woomal na joxe kem kàttanam, aji - néew doole itam kem kàttanam - muy yóbbal bu jaadu ci dëgg. Di wa reef ci ñiy rafetal."
2,NAG WA,237,"Bu ngeen fasee jigéen te fekk jotuleen koo laal, te nanguwante woon ngeen can, nangeen leen bàyyil genn-wàllu can ga, ludul mu jéggale walla ka yor pas-pasu sëy ba [jëkkër ja] jéggalu. Jéggalu moo gëna jege ragal Yàlla. Buleen fàtte jëflante bu rafet ci seeni diggante. Yàllaa ngi ni jàkk ci li ngeen di def."
2,NAG WA,238,"Sàmmoonteleen ak julli rawati na julli gu digg-dóomu ga ; te ngeen taxaw temm cig jaamu Yàlla."
2,NAG WA,239,"Bu ngeen ragalee seen noon bett leen, mën ngeena dox walla ngeen gawaru di julli. Bu ngeen nekkee ci kóolute, amuleen dara lu ngeen di ragal, fàttalikuleen te tudd Yàlla [ci biir julli ga] ni mu leen xamalee lu ngeen xamul woon."
2,NAG WA,240,"Ña dee ci yé en te ñu bàyyi ginnaaw ay jabar, [war na] ñu dénkaaneel leen [ci seeni alal] ab yóbbal lu jëm at te bu ñu leen génne. Bu ñu génnee seen bopp nag, dungeen ca am bàkkaar ca lañu def ci seen bopp ci lu jaadu, Yàlla ku not la [tedd] te ku xereñ la."
2,NAG WA,241,"Jigé en ñañu fase war nañoo am ab yóbbal bu jaadu, di wareef ca ña ragal Yàlla."
2,NAG WA,242,"Noonu la leen Yàlla di faramfàcceelee laayaam ya ngir ngeen xel-lu."
2,NAG WA,243,"Moo ndax gisoo ña génn seeni kër, - ñuy ay junni, - ngir ragal dee ? Yàlla neleen : " deeleen ". Daldi leen dekkalaat. Yàlla mooy Boroom ngëneel, ci nit ñi ; waaye li ëpp ci nit ñi duñu gërëm [seen Boroom]."
2,NAG WA,244,"Nangeen di xeex ci yoonu Yàlla. Te xam ne Yàlla kuy dégg la te ku xam la."
2,NAG WA,245,"Képp koo xam ne lebal na Yàlla lebaliin bu rafet, dana koo fulal ay yoon yu bari. Yàlla mooy xatal di yaatal. Te ca Moom ngeen di dellu."
2,NAG WA,246,"Moo ndax gisoo mbooloom kilifaay Banii-Israayiila ya, ca ginnaaw Muusaa, ba ñu waxee seen Yonent ne : " Yónneel ñu ab buur ndax ñu mëna xeex ci yoonu Yàlla ". Mu neleen : " Xéy-na yéen bu ñu leen joxee ndigal ci xeex da ngeen xeex ? " Ñu tontu ne : " Lu ñu nekkal ci baña xeex ci yoonu Yàlla te ñu génne ñu ak suñuy doom, ca suñuy kër ? ". Ba ñu leen joxee ndigal ci xeex dañoo lànk, ludul lim bu néew ci ñoom. Yàlla xam na to oñkat ya."
2,NAG WA,247,"Seen Yonent ba neleen : " Yàlla yónni na leen [TaaLóota] mu nekk seen buur. " Ñu ne : " Naka lay mëna nekkee suñu buur ? Te ñun ñoo ko gëna yeyoo nguur gi ci moom. Te amul alal ju bari ! " Mu neleen : " Yàlla moo ko tànn ci seen kaw, dolli na ko kàttan ci xam-xam ak ci yaramam. " - Yàlla mooy jox nguuram ku ko soob. Yàlla ku yaatu la te ku xam la."
2,NAG WA,248,"Seen Yonent neleen : " Liy tegtale ne mooy nekk buur, dana ñu leen jox waxande; woo xam ne dal xel mooy nekk ca biiram tukkee ca seen Boroom, ak desiit ca la waa kër [Muusaa] bàyyi ak waa kër [xaaruuna]. Ay Malaaka ñoo koy yor. Loolu màndarga la, ndeem ñu gëm ngeen ! ""
2,NAG WA,249,"Ba TaaLóota génnee ànd ak ay xarekatam, mu neleen : " Yàllaa ngi leen di nattu ci ag dex : ku ca naan dootoo bokk ci man ; ku ca mosul ci man nga bokk ; - ak ku ca corfati lu néew ci loxoom. " Naan nañu ca ñoom ñépp ludul lu néew ca ñoom. Ba ñu jàllee dex ga, moom [TaaLóota] ak ña gëm te ànd ak moom, ñu ne : " Amunu tey kàttan [gu ñu xeexee] ak [JaaLóota] aki xarekatam ! " Ña gëm ne danañu dajeek seen Boroom wax ne : " Bariwaana bu mbooloo mu néew note mbooloo mu bari. ! Te it Yàlla ànd na ak way-muñ ña "."
2,NAG WA,250,"Ba ñu génnee jëm ca JaaLóota aki xarekatam, ñu ne : " Yàlla suñu Boroom ! nanga sotti ci ñun muñ, te nga saxal suñuy tànk te nga defal ñu ndimbal ci kaw nit ñu weddi ñii "."
2,NAG WA,251,"ñu def ci ndigalu Yàlla [Daawuda] rey [Jaaluta] ; Yàlla jox ko nguur ga ak xam-xam, xamal ko ca la ko soob. Bu dul koon ak li Yàlla di fege aw nit ak ñeneen, kon suuf si dana yàqu. Waaye Yàlla mooy Boroom ngëneel yi muy sotti ci mbindéef yi."
2,NAG WA,252,"Kàddug Yàlla googu danañu la ko jàngal ci dëgg. Te yaw, ci Yonent yi nga bokk."
2,NAG WA,253,"Yonent yooyu, gënal nañu ñenn ci kaw ñeneen ña ; Amna ci ñu Yàlla wax ak ñoom, yékkati ñenn ña seeni daraja. Te jox Nañu Iisaa doomu Maryaama lay yu leer nàññ, dëgërale ko Ruu gu Sell. Bu sooboon Yàlla, ñi ñëw seen ginnaaw duñu reyante, ginnaaw ba ñu jotee lay yu leer nàññ ; waaye dañoo juuyoo : mu am ca ñoom ñu gëm, am it ñu weddi. Bu sooboon Yàlla, duñu xeex ; waaye Yàlla dana def la mu namm."
2,NAG WA,254,"Yéen ñi gëm ! Nangeen joxe ci alal ji ñu leen wërsëgal, bis dina ñëw boo xam ne amul xaritoo, amul njotu, amul tinu. Te ña weddi ñooy tooñkat ya de."
2,NAG WA,255,"Yàlla dey ! Amul jeneen Yàlla ju dul Moom, Aji-dundu la, Aji-taxaw la, lépp la taxawe. Ngëmméntu du ko jàpp waxatumalaak ay nelaw. Moo moom li nekk ci asamaan yi ak ci suuf si. Ana kan moo saña tinu ca Moom te du ci ndigalam ? Moo xam la nekk ci seen kanam ak la nekk ca seen ginnaaw. Te kenn du peeg daraja ci xam-xam ludul la ko ca soob. Gàngunaayam ga daj na kaw ak suuf, lu leen wattu ñoom ñaar jaaxalu ko. Mooy ki Kawe te Màgg."
2,NAG WA,256,"Nargan warul am ci diine ! Ndax jub ràññeeku na [doon lu] wuute ak réer. Ku weddi mbiri Séytaane te gëm Yàlla jàpp na ca buum ga gëna dëgër [du dog mukk]. Yàlla kuy dégg te ku xam la."
2,NAG WA,257,"Yàlla moo féetéek ñi gëm : Moo leen di génne ci ay lëndëm di leen jëme ci ag leer. Ña weddi nag Séytaaney seen péete, Mu leen di génne ci leer jëme leen ci ay lëndëm. Ñoom ñooy waa Safara, te dañu fay béel."
2,NAG WA,258,"Moo ndax gisuloo ka doon dàggasanteek Ibraayma ci ay mbiri Boroomam te Yàlla joxoon ko nguur ? Ba ko Ibraayma nee : " Sa ma Boroom mooy dundal mooy rey ", mu ne ko : " Man it danaa dundal danaa rey. ". Ibraayma ne ko : " Yàlla mooy fenkal jant bi ci penku bi, yaw indi ko ci sowu. ". Ku weddi ka janaxe na. Te Yàlla du gindi tooñkat yi."
2,NAG WA,259,"Walla ka romboon ab dëkk bu ràppoon ba ruus, mu ne : " Waa naka la Yàlla di dundalee lii ak ni mu dee te wow ? ". Yàlla daldi koy rey moom lu tollu ci téeméeri at. Daldi koy dekkalaat, ne ko : " Sab yàggaay fii nu mu tollu ? ". Mu ne ko : " Benn bis walla sax matu ko. ". Yàlla ne ko : " Am nga fi téeméeri at. Xoolal sa lekk gi ak sa naan gi : soppikuwuñu ; waaye xoolal sa mbaam mi. Te ngir ñu def la kéemaan ci nit ñi, xoolal ni ñuy dajalee yax yi, ba noppi wodde ko yàpp ". Ba mu ko leeree nàññ nag, mu daldi ne : " Xam naa xéll ne Yàlla mën na lu ne "."
2,NAG WA,260,"[Fàttalikul] ba Ibraayma waxee ne : " Sama Boroom ! Won ma ni ngay dekkalee ku dee ", mu ne ko : " Xanaa dangaa gëmul? ". Mu ne ko " Axakay ! Waaye ngir sama xel dal ". Mu ne ko : " Jëlal ñeenti njanaaw, teppasleen, boo noppee nga teg ci kaw tund wu ne aw dogit, boo noppee nga woo leen : danañu yëngatu wutsi la. Yàlla Aji-not la te ku xereñ la. ""
2,NAG WA,261,"Méngaleg ña nga xam ne dañuy joxe seeni alal ci yoonu Yàlla mi ngi deme ni wenn pepp wu sax, seqi juróom-ñaari gupp, gupp wu nekk am téeméeri fe pp. Yàlla mooy fulal ku ko soob,Yàlla ku yaatu ku xam la."
2,NAG WA,262,"Ña nga xam ne dañuy joxe seeni alal ci yoonu Yàlla te duñu toftale ca lañu joxe ñax walla kañu, danañu am seenug pey fa Yàlla seen Boroom. Duñu tiit, duñu jàq."
2,NAG WA,263,"Wax ju yiw ak ag njeggal moo gëm sarax boo xam ne wax ju ñaawa ca topp. Yàlla ku woomal la, ku lewet la."
2,NAG WA,264,"Éy yéen ñi gëm ! Buleen yàq seeni sarax ci ñax ak kañu, képp ku joxe alal ngir ngistal ci nit ña te gëmul Bis-pénc ba. Dafay mel ni doj wu suuf tegu ca kawam ; waame sottiku ca, bàyyi ko mu ratax bandaŋ. [nit ñu mel noonu] duñu mëna def dara lu barkeel. Te Yàlla du gindi nit ñu weddi."
2,NAG WA,265,"Melow ñi joxe seeni alal ngir sàkku ngërëmul Yàlla, dafa mel ni tool bu nekk ci aw tund. Aw Waame taw dal ca, mu génne ñaari yoon meññeefam ; bu ca waame dalul itam, mësay ma naatal ko. Yàllaa ngi ne jàkk ci li ngeen di def."
2,NAG WA,266,"Kenn ci yéen bu amoon toolu garabu tàndarma ak reseñ, ndox ya di daw ca biir, mu bari lool meññent, fekk mu nekk mag, ame njaboot gu sew, ndax dana bëgg callmeer lu ànd ak safara dal ca tool ba lakk ko ? Noonu la Yàlla di faramfàccee ay laayaam ndaxtelee ngeen di xalaat !"
2,NAG WA,267,"Yéen ñi gëm ! Deeleen joxe asaka ci lu téey li ngeen di fàggul seen bopp ak li ñu leen génneele ci suuf si. Buleen ca beddi la ca yées di ko joxe. Te fekk muy loo xam ne ku leen ko joxoon dungeen ko bëgga jël, te gëmmuleen ca ! Nangeen xam ne Yàlla ku woomal la te ku yayoo cant la."
2,NAG WA,268,"Séytaane, ag ñàkk la leen di dig, di leen xiir ci moy ;Yàlla nag, jéggal la leen di dig ak wërsëg wu bawoo ca Moom. Yàlla ku yaatu, ku xam la."
2,NAG WA,269,"Mooy jox ku ko soob xel mu rëy, rafet. Ku Mu jox xel mu rafet, jox na ko njariñ lu rëy. Te boroom xel ya rekk ay waaru."
2,NAG WA,270,"Li ngeen joxe mu génn walla ngeen nisar ko, Yàlla xam na ko. Ñiy tooñ, duñu am ndimbal !"
2,NAG WA,271,"Bu ngeen feeñalee seeni sarax, baax na ; bu ngeen ko nëbbee, jox ko wax -ñéew ji doole ya nag, moo gën ci yéen. Danañu leen jéggal ci seeni ñaawtéef [ci soppi ko aw yiw]. Yàlla ku deñ-kumpa la ci li ngeen di def."
2,NAG WA,272,"Seenug njub waru la, waaye Yàlla mooy jubal ku ko soob. Lu ngeen joxe ci alal, seen bopp ngeen ko defal, dungeen joxe ludul ngir jëmmi Yàl la. Xamleen ne li ngeen joxe ci alal dangeen ca jotaat. Te duñu leen ca deseel dara."
2,NAG WA,273,"Ay sarax ñeel na ña nga xam ne dañoo tënku ci liggéeyu Yàlla, mënuñoo dem di wuti wërsëg ci suuf si, ña réer dañuy defe ne ñu woomal lañu ndax seenug fegu - danga le en xamee ci seeni màndarga - Duñu laaj nit ñi dara. Lu ngeen joxe ci alal Yàlla xam na ko."
2,NAG WA,274,"Ñi nga xam ne dañuy joxe seeni alal, guddi ak bëccëg, ci lu nëbbu ak lu feeñ, ñooña am nañu seenug pey fa seen Boroom te duñu jàq."
2,NAG WA,275,"Ñay lekk ribaa, duñu jóg ci seeni bàmmeel ludul jógeenu ku Séytaane daaneel. Ndax dañu ne : " Jaay ak ribaa ñoo yem ". Te Yàlla daganal na jaay, araamal na ribaa. Képp ku ñu ca waar ci lu jóge ca Yàlla ba nga bàyyi ribaa, mën naa téy la weesu ; mbiram ma nga ca Yàlla. Ku ca dellusi nag, ñooña ñooy waa Safara ! Te dañu cay béel."
2,NAG WA,276,"Yàlla dafay màbb ribaa, di sakkanloo sarax. Yàlla soppul ku weddi, [yéefër] bu ñemey bàkkaar."
2,NAG WA,277,"Ñi gëm tey jëfe yiw, di taxawal julli tey joxe asaka, am nañu seenug pey fa seen Boroom. Te amuñu lu ñuy tiit walla lu ñuy jàq."
2,NAG WA,278,"Éy yéen ñi gëm ! Ragal-leen Yàlla ; te ngeen bàyyi li des ci ribaa yi, ndegam ñu gëm ngeen."
2,NAG WA,279,"Bu ngeen ko deful, nangeen séentu xeex bu tukkee ca Yàlla ak ab Yonentam. Bu ngeen tuubee, yéena moom seen Alal [ja ngeen dugaloon] dungeen loru, dungeen lore."
2,NAG WA,280,"Ku leen ameel, su nekkee ci jafe-jafe, muñal-leen ko. Su ngeen ko bàyyee muy sarax nag moo gën ci yéen ! Ay bu ngeen xamoon !"
2,NAG WA,281,"Ragal-leen bis boo xam ne dangeen ca dellu ca seen Boroom. Kenn ku nekk ñu delloo ko la mu jëfoon. Te kenn du ko ca tooñ [ci maandute]."
2,NAG WA,282,"Éy yéen ñi gëm ! Bu ngeen digaalee bor bu jëm ci diir bu ñu tudd, bindleen ko ; Naleen ko ab bindkat bindal, ci maandute ; bindkat bi it na ko bind ca la mu mëna binde ; te ka bor ba aju ci aw loosam, moo ko koy fite : te na ragal Boroomam ca bañ caa wàññi dara. Bu fekkee ka bor ba tegu ci loosam dafa doon ku dese, mbaa mu doyadi mbaa xel ma matul, kon na ko kilifaam fiteel. Te seedeloo ko ñaari seede yu góor ; walla genn góor ak ñaari jigéen, ñoo xam ne ñu wóor lañu ndax kenn ca jigéen ña mën naa fàtte, ka ca des fàttaliku. Ku ñuy seedeloo ba woo ko, na nangoo seede. Buleen di bañ di bind bor bu jëm ci ab dig, moo xam dafa rëy walla mu tuuti : looloo gëna maandu ca Yàlla, ngeen jub te seede moo gëna soril sikki-sàkka. Ludul njaay mu teew mu ngeen dogal ci seen diggante : ci kaw loolu mën ngeen koo baña bind. Waaye nangeen di seedeloo bu ngeen di jaayante ; te bindkat ak seedekat buñu loru buñu lore. Bu ngeen defee loolu, lu ñaaw la [caay-caay la] ci yéen. Te Yàlla xam na lu ne."
2,NAG WA,283,"Bu ngeen nekkee ci tukki te amuleen bindkat, kon [ngeen jëf] tayle gu ñu téye. Te ku ñu wóolu ba dénk ko, na delloo ndénkaan la ; te mu ragal Yàlla Boroomam bañ caa sànk dara. Te buleen di nëbbu seede : ku nëbbu seede, xolam def bàkkaar. Yàlla xam na xéll li ngeen di def."
2,NAG WA,284,"Yàllaa moom li nekk ci asamaan yi ak suuf si. Bu ngeen feeñalee li nekk ci yéen [seeni bakkan] walla ngeen nëbb ko, danaleen ko masa limal moom Yàlla. Su ko defee mu jéggal ku ko soob, mbugal itam ku ko soob. Yàlla mën na lu nekk."
2,NAG WA,285,"Yonent bi gëm na lañu wàcce ca moom, la bawoo ca Yàlla, ña gëm itam : ñoom ñépp gëm nañu Yàlla aki Malaakaam, aki téeréem, aki Yonentam; te ñu ne : " duñu téqale kenn ci ay Yonentam ". Wax itam : " Dégg nañu, topp nañu. Sa njéggal lañu yaakaar, di ko sàkku. Te Yaw yaa di daj dëpp gi "."
2,NAG WA,286,"Yàlla du teg kenn ludul lu mu àttan. Lu mu def ci lu baax añe ko, lu mu def ci safaan yenu ko. Yàlla, bul ñu jàppee lañu fàtte walla ñu juum. Yàlla, bul ñu teg coono kem na nga ko tege woon ña ñu jiitu woon. Yàlla, bul ñu teg lu ëpp suñu kàttan, jéggal ñu, baal ñu, yërëm ñu. Yaay suñu wéeruwaay, defal ñu ndimbal ci kaw yéefër yi."
3,NJABOOTU IMRAAN,1,"Alif, Laam, Miim."
3,NJABOOTU IMRAAN,2,"Yàlla mooy Yàlla ! Amul jeneen yàlla ju dul Moom, Aji-dundu la, di Aji-taxawaakoon ci lépp."
3,NJABOOTU IMRAAN,3,"Moo wàcce ci yaw Téere ba ci dëgg, di feddali la ko jiitu. Moo wàcce Tawreet ak Injiil"
3,NJABOOTU IMRAAN,4,"ca bu jëkk, doonoon njub ci nit ñi. Moo wàcce Alxuraan. Ña weddi kàdduy Yàlla yi, am nañu mbugal mu tar ! Te Yàlla ku not la, Boroomug feyyu la."
3,NJABOOTU IMRAAN,5,"Yàlla, dara nëbbuwul ci Moom biir asamaan ak suuf si."
3,NJABOOTU IMRAAN,6,"Moo leen móol ci seeni biiri nday, na Mu ko soobee. Amul jeneen Yàlla ju dul Moom, Mooy ki not, di ku xereñ."
3,NJABOOTU IMRAAN,7,"Moom moo wàcce ci yaw Téere ba : amna ca ay laaya seen maanaa leer nañu, ñoo di cosaani àtte yi, ak yeneeni laaya yu seeni maanaa fésul. Ña nga xam ne jenga nekk seeni xol, benn ca laaya yooyu lañuy topp ngir sàkku fitna ak jéem leena firi, te Yàlla doŋŋa xam seeni piri ak ña sax ci xam-xam. Danañu wax ne : " Gëm nañu ko : lépp ca suñu Boroom la bawoo ! " Woroom xel yi rekk ay waaru."
3,NJABOOTU IMRAAN,8," " Yaw suñu Boroom ! yàlla boo jengal suñuy xol ginnaaw ba nga ñu gindee ; te may ñu yërmaande ju bawoo ci yaw. Yaw de yaa di Mayewaakoon bi !"
3,NJABOOTU IMRAAN,9,"Suñu Boroom ! Yaw yaa di dajale nit ñi ci bis boo xam ne - sikk nekkul ci ag ñëwam - Yàlla, du wuute dige ba."
3,NJABOOTU IMRAAN,10,"Ña weddi, seen alal ya ak seen njaboot ya duleen fegal dara ca Yàlla. Te ñoom ñoo di mattum Safara,"
3,NJABOOTU IMRAAN,11,"lu mel ni aadaay nitu Firawna ak ña leen jiitu woon, weddi woon Suñuy laaya. Yàlla jàppe leen seeni bàkkaar. Te Yàlla di ku tar mbugal."
3,NJABOOTU IMRAAN,12,"Waxal ña weddi [ca Yaxuud ya] ne : " Dees na leen not ; pang leen jëme Safara. Te [lal ba ñu fay fekk] bon na ! ""
3,NJABOOTU IMRAAN,13,"Am ngeen lu waare ci ñaari mbooloo ya [ca Badar] lañu daj : muy di xeex ci yoonu Yàl la ; meneen ma, di ay yéefër. Mu jullit ma gis ne ñaari yoon la leen yéefër ya ëppee, ci gisu bët rekk. Fekk ëpp na sax loolu. Yàlla dana dooleel ci ndimbalam ku ko soob. Lii nag doy sëkk ag waare ca ña ame gët [xel] !"
3,NJABOOTU IMRAAN,14,"Rafetaleef na ci nit ñi sopp bàn neex ci jigéen ñi ak ay doom yu bari, alal ju bari ci wurus walla ci xaalis, fas yu tàggutu, aki jur [waruwaay], aki alal mbey ; loolu lépp yóbbalub àddina doŋŋ la, delluwaay ba gën, ma nga ca Yàlla."
3,NJABOOTU IMRAAN,15,"Neel : " Moo ndax duma leen xamal lu gën loolu ci yéen ? Gaa ña nga xam ne dañoo ragal Yàlla, am nañu, fa seen Boroom, Àjjana joo xam ne dex yaa ngay daw ci ronam, ñu sax fa dàkk aki soxna yu ñu laabal, ak ngërëm lu bawoo ca Yàlla. " Yàllaa ngi gis jaam ñi,"
3,NJABOOTU IMRAAN,16,"ñooy ñay wax naan : " Suñu Boroom, ñun gëm nañu ; jéggal ñu suñuy bàkkaar, te fegal ñu mbugalu Safara ","
3,NJABOOTU IMRAAN,17,"ñooy, muñkat ya, ña dëggal, diy jaamukat, diy joxekati alal [ngir Yàlla] tey sàkku njéggal waxtuw njël."
3,NJABOOTU IMRAAN,18,"Yàlla seede na ne, amul jeneen Yàlla ju dul Moom, Malaaka ya ak woroom xam-xam ya taxawe ci maandu it, seede nañu ne amul jeneen Yàlla ju dul Moom. Ku not la, ku xereñ la !"
3,NJABOOTU IMRAAN,19,"Diine Yàlla tigi mooy Lislaam. Ñoñ-téere ya yi wuutewuñu woon ludul ba leen xam-xam ba dikkalee, ñu beew ci seeni diggante. Képp ku weddi kàddug Yàlla na xam ne Yàlla ku gaaw la ci xayma jëf yi !"
3,NJABOOTU IMRAAN,20,"Bu ñuy dàggasante ak yaw, neel : " Ci Yàlla laa jublu maak ku ma topp ". Te nga wax ñoñ - téere, ak ña jàngul : " Moo ndax yéen wommatu ngeen ? " Bu ñu tàbbee ci Lislaam, nga xam ne gindiku nañu. Bu ñu dummóoyoo nag, Yaw jotal rekk la ci war. Yàllaa ngi gis jaam ñi."
3,NJABOOTU IMRAAN,21,"Ñay weddi kàdduy Yàlla, di rey Yonent ya, ci ludul dëgg, di rey ñay digle maandute ci nit ñi, na nga leen bégal ci mbugalmu tar."
3,NJABOOTU IMRAAN,22,"Ñooña seeni jëf sippiku na ci àddina ak ca àllaaxira. Te duñu am ndimbal !"
3,NJABOOTU IMRAAN,23,"Moo ndax gisoo ñañu jox cér ca téere ba, woowees na leen jëme ci Téere Yàlla bi ngir mu àtte seeni diggante ; am kurél ci ñoom bu dummóoyu, far ñoom ñépp dummóoyu."
3,NJABOOTU IMRAAN,24,"Ndax ñoom dañuy wax ne : " Safara duñu laal ludul ay bis yuñu lim ". Dañuy duural Yàlla ci seen diine, loolaa leen nax."
3,NJABOOTU IMRAAN,25,"Naka la ñuy def ca bis ba, kenn waruta nàttable ci ne dana am, bu ñu leen dajalee ba kenn ku nekk ñu jox ko la mu fàggu woon mu mat sëkk."
3,NJABOOTU IMRAAN,26,"- Neel : " Sama Boroom, Yaw miy Boroom nguur. Yaay jox nguur ku la soob, di rocci nguur ci ku la soob ; Yaay teral ku la soob, Yaay to roxal ku la soob. Yiw wéppa ngi ci sa loxo te kàttanu nga ci def lu ne."
3,NJABOOTU IMRAAN,27,"Yaay dugal guddi ci bëccëg, Yaay dugal bëccëg ci guddi, Yaay génne ndundu ci ndee, Yaay génne ndee ci ndundu. Di wërsëgal ku la soob ci lu àndul ak waññi "."
3,NJABOOTU IMRAAN,28,"Bu jullit ñi jàpp xaritoo ci yéefër yi, bàyyi fa jullit ña. Ku def loolu amoo ca Yàlla dara, ndeem du dangeen ragal ca ñoom ngaañ. Yàllaa ngi leen di moytandikuloo boppam. Te fa Moom la lépp di mujj."
3,NJABOOTU IMRAAN,29,"Neel : " Bu ngeen nëbbee li ci seeni xol walla ngeen feeñal ko, Yàlla dana ko xam. Yàlla xam na li nekk ci asamaan yeek suuf si. Te Yàlla amna kàttan def lu ne."
3,NJABOOTU IMRAAN,30,"Bis ba nga xam ne bakkan bu nekk dana jot ca la mu defoon ci aw yiw ak ca la mu defoon ci ñaawtéef ; dana ngéejoo dàndanteek ñaawtéef yooyu sore ko lool ! Yàl laa ngi leen di moytandikuloo boppam. Te Yàlla dey ku ñeewant jaam ñi la."
3,NJABOOTU IMRAAN,31,"Neel : " Ndegam sopp ngeen Yàlla, toppleen ma, kon dey Yàlla danaleen safoo te jéggal leen seeni bàkkaar. Yàlla jéggalaakoon la, Jaglewaakoon la."
3,NJABOOTU IMRAAN,32,"Neel : " Toppleen Yàlla ak Yonent bi. Bu ngeen dëddoo, Yàlla du safoo yéefër ya !"
3,NJABOOTU IMRAAN,33,"Yàlla moo tànn Adaama, Nóoyin, njabootu Ibraayma ak njabootu ximraan ci kaw bindéef yi."
3,NJABOOTU IMRAAN,34,"Ñenn ña di doom ca ña ca des, Yàlla Kuy dégg la te Ku xam la."
3,NJABOOTU IMRAAN,35,"Fàttalikul ba soxnas ximraan waxee ne : " Yaw sama Boroom, fas naa yéene sédde la li ne ci sama biir. May ku mu sellal, nangul ma. Yaw yaay Kiy dégg, Ki xam "."
3,NJABOOTU IMRAAN,36,"Ba mu ko wasinee, mu ne : " Ay sama Boroom, jigéen laa wasin de " ; te Yàllaa gëna xam la mu wasin ! Ndax góor melul ni jigéen. " Te tudde naa ko Maryaama, te maa ngi koy muslul wéeru ci Yaw mooki doomam mucc ci Séytaane suñu rëbb sa "."
3,NJABOOTU IMRAAN,37,"Boroomam nangul ko, nangu gu rafet, màggloo ko màgg gu rafet. [Sakariyaa] yar ko. Saa su [Sakariyaa] dugg ee ca Mixraab ba, dana fekk fa moom ay xéewal. Mu ne : " Yaw Maryaama, fu la lii bawoo ? " - Mu tontu ko ne : " Lu jóge ca Yàlla la ". Yàllaay wërsëgal ku ko soob ci lu àndul di waññi na mu tollu."
3,NJABOOTU IMRAAN,38,"Foofii la Sakariyaa ñaanee Boroomam, ne : " Yaw sama Boro om, may ma ci sa coobare, ay njërëta yu yiw. Yaw Boroom bi Kuy dégg ñaan nga "."
3,NJABOOTU IMRAAN,39,"Noonu, Malaaka ya woo ko, fekk mu taxawe julli ca Mixraab ba, xamal ko ne : " Yàllaa ngi lay bégal ci doom ju tudd Yaxyaa, muy dëggal kàddu gu bawoo ca Yàlla [di Iisaa, di kilifa, di ku wegu]. Di ab Yonent, bokk ca ñu sell ña "."
3,NJABOOTU IMRAAN,40,"Mu ne : " Sama Boroom, naka laay amee doom, ni ma màggatee, sama soxna Jërmél ? ". Mu ne ko : " Noonu lay ame ! ", Yàlla mooy def lu ko soob."
3,NJABOOTU IMRAAN,41,"- Mu ne : " Yàlla, defal ma màndarga. " - Mu ne ko : " Doo mëna wax ak nit ñi ñetti fan ludul ci njunju. Na nga tudd sa Boroom lu bari ; te nanga di ko sàbbaal suba ak ngoon. ""
3,NJABOOTU IMRAAN,42,"(Fàttalikul) ba Malaaka ya waxee ne : " Yaw Maryaama, Yàlla tànn na la te laabal na la, tànn na la ci kaw jigéeni àddina bi yé pp."
3,NJABOOTU IMRAAN,43," " Yaw Maryaama, jaamul sa Boroom, nanga sujjóot te rukkoo ànd ak ñay rukkoo [di julli] "."
3,NJABOOTU IMRAAN,44,"- Loolu bokk na ca xibaar ya nekkoon kumpa, ñu ngi la koy xamal. Te neewuloo woon bañuy sànni bantu wantaloo ya di seet kan mooy yor Maryaama ! Te neewul oo woon bañuy xulloo."
3,NJABOOTU IMRAAN,45,"(Fàttalikul,) ba Malaaka ya waxee ne : " Yaw Maryaama, Yàllaa ngi lay bégal ci kàddu [doom] gu tukkee ca Moom : turam moo di " Al-Masiixu " " Iisaa ", doomu Maryam, boroom bayre ci àddina ak ca àllaaxira, te bokk na ca way-jege ña Boroom bi "."
3,NJABOOTU IMRAAN,46,"Te dana wax ak nit ñi, bi mu doonee liir ak bu doonee mag te bokk na ca nit ñu yiw ña "."
3,NJABOOTU IMRAAN,47,"- Mu ne [moom Maryaama] : " Yaw sama Boroom ! Naka laay ame doom, te góor musu maa laal ? " - Malaaka ma tontu ko ne : " Noonu lay amee ! ". Yàlla mo oy sàkk lu ko soob. Te buy dogal mbir, du def ludul wax : " Nekkal " ; mu daldi nekk."
3,NJABOOTU IMRAAN,48," " Dana ko jàngal téere ba, xam-xamu ràññee, Tawreet ak Injiil,"
3,NJABOOTU IMRAAN,49,"dana ko def Yonent ci Banii-Israayiil, [mu wax leen ne]: " Man mii, indil naa leen ay màndarga yu bawoo ca seen Boroom. Mën naa leen defaral ci ban bi jëmmi picc, ëf ko mu nekk picc, muy dundu ci coobare Yàlla. Danaa faj ku judduwaale gumba ak ku gaana, danaa dundal [dekkal] ku dee ci coobare Yàlla. Mën naa leen xamal la ngeen di lekk ak la ngeen denc ca seeni kër. Loolu war na leena yéem [waar], ndegam ñu gëm ngeen !"
3,NJABOOTU IMRAAN,50,"May dëggal li ma jiitu [Tawreet], ma di leen daganalal lennat ca ya ñu araamaloon ci yéen. Indil naa leen kàddu gu bawoo ca seen Boroom. Ragal-leen Yàlla te topp ko."
3,NJABOOTU IMRAAN,51,"Yàlla miy sama Boroom di seen Boroom. Jaamuleen ko : lii mooy yoon wu jub xocc wi. ""
3,NJABOOTU IMRAAN,52,"Ba Iisaa ràññee ca ñoom gëmëdi, la daldi wax ne : " Waaw ana kan moo may dimb ali ci liggéeyal Yàlla ? " Gaa yu sell ya ne ko : " ñun ñoo lay dimbali ci yoonu Yàlla. Gëm nañu Yàlla. Seedeel ne ñun way-wommatu lañu [jëm ci Yàlla]."
3,NJABOOTU IMRAAN,53,"Yaw suñu Boroom ! Gëm nañu li nga wàcce [Linjiil] te topp nañu Yonent bi [Iisaa]. Yàlla nanga dogal ñu bokk ca seede yu dëggu ya "."
3,NJABOOTU IMRAAN,54,"Ñu tëral pexe. Yàlla it tëral pexe. Te Mooy gën jaa mëna tëral pexe !"
3,NJABOOTU IMRAAN,55,"Fàttalikul ba Boroom ba waxee ne : " Yaw Iisaa, danaa la faat, yékkati la jëme ci Man, Danaa la laabal ci bon-boni yéefër yi weddi te danaa def ña la topp ñu féete kaw ña la weddi ba Bis-pénc ba. Yéen ñépp dellu ci Man, Ma àtte seeni diggante ci li ngeen doon juuyoo."
3,NJABOOTU IMRAAN,56,"Ña nga xam ne dañoo weddi, danaa leen mbugal mbugal mu tar, ci àddina ak ca àllaaxira ; te duñu am ku leen dimbali."
3,NJABOOTU IMRAAN,57,"Ña gëm te jëf aw yiw, danañu jot seeni pey. Yàlla sopput tooñkat ya."
3,NJABOOTU IMRAAN,58,"Loolu ñoo ngi la koy jàngal [xamal] mu bokk ci ay kéemaan ak kàdduy fàattali yu xereñ [Alxuraan]."
3,NJABOOTU IMRAAN,59,"Mbiri Iisaa ca Yàlla, dafa deme ni mbiri Aadama, dafa koo bindee ci suuf ba noppi ne ko " Nekkal " : mu nekk."
3,NJABOOTU IMRAAN,60,"Dëgg ca sa Boroom la jóge. Bul bokk ca ña cay werante."
3,NJABOOTU IMRAAN,61,"Ku cay dàggasante ak yaw, ginnaaw la la dikke ci xam-xam [ci mbiri Iisaa], neel : " Kaayleen ñu woo suñuy doom ak suñuy soxna ak seeni soxna, ñu ñëw, ngeen ñëw yéen ci seen bopp topp ñu toroxlu, rëbbante rëbbum Yàlla dal ci ña fen [ci mbiri Iisaa]."
3,NJABOOTU IMRAAN,62,"Lii mooy nettali yu dëggu ya. Te amul yàlla ju yayoo jaamu kudul Yàlla. Te Mooy ki not, ki xereñ."
3,NJABOOTU IMRAAN,63,"Bu ñu dëddoo, Yàlla xàmmee na yàqkat ya !"
3,NJABOOTU IMRAAN,64,"- Neel : " Yéen ñoñ-téere yi, kaayleen ci baat boo xam ne yéen ak ñun ñoo ciy maase : duñu jaamu kudul Yàlla, te ñu bañ cee bokkaale dara, te kenn ci ñun bañ jël moroomam jàppe ko Yàlla, di ko jaamu ". Su ñu bañee ba dummóoyu, neeleen : " Seedeleen ne ñu ndey way-wommatu lañu [ci topp Yàlla] "."
3,NJABOOTU IMRAAN,65,"Yéen ñoñ-téere, ana lan moo waral ngeen di dàggasante ci mbiri Ibraayma, te Tawreet ak Injiil ginnaawam lañu wàcc ? Moo ndax dungeen xel-lu ?"
3,NJABOOTU IMRAAN,66,"Yëgleen ne dàggasante ngeen ci lu ngeen xam [mbiri Iisaa]. Lu tax ngeen di dàgge ci lu ngeen amul xam-xam [Mbiri Ibraayma] ? Yàlla xam na te yéen xamuleen."
3,NJABOOTU IMRAAN,67,"Ibraayma nekkul woon yaxuud, du càggéeni mu nekkoon nasraan. Waaye nekkoon na kuy wéetal Yàlla, di ku wommatu jëm ci Yàlla. Te bokkul woon ca ñay bokkaa le."
3,NJABOOTU IMRAAN,68,"Nit ñi gëna yey ci Ibraayma ñooy ña ko toppoon ak Yonent bii [Muxammad] ak ña gëm [Yàlla]. Te Yàlla mooy mbégum ñi gëm."
3,NJABOOTU IMRAAN,69,"Amna ab kurél bu bokk ci ñoñ-téere, danañu ngéeju réeral leen. Waaye mënuñoo réeral kudul seen bopp ; te yéguñu ko."
3,NJABOOTU IMRAAN,70,"Yéen ñoñ-téere, lu tax ngeen di weddi kàddug Yàlla, te ngeen di ci ay seede [xam ko xéll] ?"
3,NJABOOTU IMRAAN,71,"Yéen ñoñ-téere, lan moo tax ngeen di muure dëgg ak ay caaxaan, di nëbb dëgg te xam ko ?"
3,NJABOOTU IMRAAN,72,"Amna ci ñoñ-téere kurél bu wax ne : " Gëmleen li wàcc ca way-gëm ña [Alxuraan] ci suba [waxtu], te bu ngoonee ngeen weddi ko, ndax ñi gëmoon ñoom it weddi."
3,NJABOOTU IMRAAN,73,"Te : " Buleen gëm ludul ku topp seen diine. ". Neel [yaw Muxammad] : " Njub Yàllaa ko moom " - kon mën naa am kenn nit kuñu jox la mel ni la ngeen jot ba mëna weccee kàddu ak yéen ci mbiri seen Boroom. Neel : Ngëneela nga ca loxo Yàlla. Dana ko jox ku ko soob. Yàlla ku yaatu la, ku xam la."
3,NJABOOTU IMRAAN,74,"Dana jagle yërmaandeem ku ko soob. Yàllaay Boroom ngëneel lu màgg."
3,NJABOOTU IMRAAN,75,"Amna ci ñoñ-téere ko xam ne, ku ko dénk ba rigo [wurus] dana la ko delloo. Amna ci koo xam ne, ku ko dénk benn dinaar, du ko delloo, ndegam taxawoo ca temm. La ko waral, dañoo wax ne : " Ñoom, dara waruleen ci seen diggante ak ña jàngul. " Dañuy wax ci Yàlla ay fen te xam ko xéll."
3,NJABOOTU IMRAAN,76,"Axakañ [am na lu leen war] ci ñoom, ku matal kóllareem ci ragal [Yàlla], na xam ne Yàlla safoo na ña ragal Yàlla."
3,NJABOOTU IMRAAN,77,"Ña nga xam ne jaay nañu kóllareg Yàlla ak seeni ngiñ ci njëg gu néew, ñooña amuñu cër ca àllaaxira, Yàlla duleen xool te du wax ak ñoom bu Bés-pénc baa te duleen laabal itam ; te mbugal mu metti dana dal ci seen kaw."
3,NJABOOTU IMRAAN,78,"Amna ci ñoom kurél buy damm seeni làmmiñ [bu ñuy jàng] Téere ba ngir ngeen defe ne la ñuy wax ca Téere ba la bokk, te bokku ca ; ñu naan : " Lu jóge ca Yàlla la ", te jógewul ca Yàlla. Di wax ci Yàlla ay fen te xam ko xéll."
3,NJABOOTU IMRAAN,79,"Mënula nekk nit koo xam ne Yàlla daf koo jox ab Téere ak xam-xamu xereñ [ràññee], def ko ab Yonent ba noppi muy wax nit ñi : " Nekkleen samay jaam bàyyi Yàlla " ; la muy wax kay moo di: " Nekkleen jaamukati seen Boroom niki ngeen ko jàngee woon ca Téere ba te xame ko na "."
3,NJABOOTU IMRAAN,80,"Te duleen digal jàppe Malaaka ya ak Yonent ya ay yàlla. Ndax duleen digal jëfi yéefër ginnaaw bi ngeen wommatoo jëm ci Yàlla?"
3,NJABOOTU IMRAAN,81,"Fàttalikul ba Yàlla kóllaranteek Yonent ya : ba mu leen joxee Téere ak xam-xamu ràññee, [mu ne]: " Su leen ab Yonent dikkalee buy dëggal li ngeen yor, nangeen ko topp te dimbali ko. ". Mu neleen [Moom Yàlla] : " Ndax nangu ngeen loolu ? Te nangeen jàpp ci loolu Sama kóllare " - Ñu ne : " Nangu nanu ". Yàlla neleen : " Seedeleen te nanga ànd ak yéene bokk ca way-seede ya."
3,NJABOOTU IMRAAN,82,"Ku dummóoyu ginnaaw loolu, ñooña ñoo sàqi ndigal "."
3,NJABOOTU IMRAAN,83,"Ndax dañuy sàkku jeneen diine ju bokkul ak diiney Yàlla ji, te waa asamaan si ak suuf si ci Moom lañu jëm, moo xam muy coobare wallag noteel, te lu mëna xew ca Moom lañuy dellu ?"
3,NJABOOTU IMRAAN,84,"Neel : " Gëm nañu Yàlla, li ñu wàcce ci ñun, li ñu wàcce ci Ibraayma, ak Ismaayla, ak Yanqóoba, ak ca sët ya, ak lañu joxoon Muusaa ak Iisaa ak Yonent ya, mu tukkee ca seen Boroom [Téere ya]: duñu téqale kenn ci ñoom te ñun way-wommatu lañu [jébbulu] jëm ci Yàlla "."
3,NJABOOTU IMRAAN,85,"Kuy sàkku diine ju dul Lislaam, deesu ko nangul, te bu àllaaxiraa, ca way-ñàkk ña lay bokk."
3,NJABOOTU IMRAAN,86,"Naka la Yàlla di jubalee nit ñu weddi ginnaaw seen ngëm te ñu seede ne Yonent ba ku dëggu la, te lay yu leer dikkal leen ? Yàlla du gindi nit ñu nekk ay tooñkat."
3,NJABOOTU IMRAAN,87,"Ñooña, seen pey nekkul ludul rëbbum Yàlla ak Malaaka ya ak nit ñépp, dana dal ca seen kaw."
3,NJABOOTU IMRAAN,88,"Dañu fay béel ca Safara. Kenn duleen woyafal mbugal ma, kenn duleen ko yéexalal,"
3,NJABOOTU IMRAAN,89,"ludul ña tuub ginnaaw loola te sellal seeni jëf. : Yàlla Jéggalaakoon la, Jaglewaakoon la."
3,NJABOOTU IMRAAN,90,"Ña nga xam ne dañoo weddi ginnaaw ba ñu gëmee ba dee ci kéefar, deesuleen nangul seenug tuub. Te ñoom ñooy gaa ya sànku."
3,NJABOOTU IMRAAN,91,"Ña nga xam ne ñoo weddi ba dee ci kéefar, deesul nangul kenn ci ñoom mu jote doonte la joxe na wurus wu fees dell suuf si ngir loolu [jote]. Ñooñee, mbugal mu tar lañuy am, te duñu am ku leen dimbali."
3,NJABOOTU IMRAAN,92,"Dungeen am mbaax ba ba ngeen di joxe ci li ngeen bëgg. Te lépp lu ngeen mëna joxe, Yàlla xam na ko."
3,NJABOOTU IMRAAN,93,"Ñam yéppa daganoon ca waa Banii-Israayiil, ludul ñam ya [Israayiil ] araama loon ca boppam lu jiitu ñu doon wàcce Tawreet. Neel: " Indileen Tawreet te jàng ko, ndegam ñu dëggu ngeen ! ""
3,NJABOOTU IMRAAN,94,"Ku duural Yàlla ay fen, ñooñaa di tooñkat ya."
3,NJABOOTU IMRAAN,95,"Neel : " Yàllaa wax dëgg. Kon toppleen diiney Ibraayma. Ku wéetaloon Yàlla la te mësula bokk ca ñay bokkaale Yàlla "."
3,NJABOOTU IMRAAN,96,"Néeg ba ñu njëkk sampal nit ñi moo di ba nekk Màkka, muy bu ñu barkeel di njub, mbindéef yépp bokk ko."
3,NJABOOTU IMRAAN,97,"Ay kéemaan yu leer ñoo fa nekk, [bokk na ca] Maxaama Ibraayma [barab] ; ku fa dugg am kóolute. War na, ci nit ñi ku ko mën, aj fa néegub Yàlla ba te Yàlla tax wenn yoon [wu farata]. Ku weddi nag, Yàlla ku doyloo la waliis mbindéef yépp."
3,NJABOOTU IMRAAN,98,"Neel : " Yéen ñoñ-téere, lu tax ngeen di weddi kàdduy Yàlla yi? Te Yàlla kuy seede la ci li ngeen di def ""
3,NJABOOTU IMRAAN,99,"Neel : " Yéen ñoñ-téere, lu tax ngeen di gàllankoor ñiy dox jëm ci yoonu Yàlla, di ko wutal sikk? Te ngeen di ay seede, te Yàlla sàgganewut li ngeen di jëf de."
3,NJABOOTU IMRAAN,100,"Éy yéen ñi gëm ! Bu ngeen toppee ñenn ñi, ñoñ-téere, danañu leen delloo ci kéefar gannaaw ba ngeen gëmee Yàlla."
3,NJABOOTU IMRAAN,101,"Naka ngeen di weddee te laayay Yàlla yi ñi di ko jàng fi seen kanam, Yonent bi nekk fi seen biir ? Ku ŋoy ci Yàlla, gindiku na jëm ca yoon wu jub xocc wa."
3,NJABOOTU IMRAAN,102,"Éy yéen ñi gëm ! Ragal-leen Yàlla kem ni mu yellee [tigi]. Te buleen dee mukk ludul fekk na yéena ngi wommatu jëm ci Yàlla."
3,NJABOOTU IMRAAN,103,"Jafanduleen yéen ñépp ci buumug Yàlla gi te buleen teqalikoo ; fàttalikuleen xéewal gi leen Yàlla defaloon ba ngeen nekkee ay noon [lu jiitu Lislaam], mu tàppe seeni xol. Ba ngeen mujj ci xéewalam di ay doomi ndey. Te it nekkoon ngeen ci pindub kàmbug Safara, mu xettali leen ci loolu. Noonu la leen Yàlla di leeralee ay káddoom ndax Yàlla ngeen gind iku."
3,NJABOOTU IMRAAN,104,"Sàkkleen ci seen biir kurél buy woote jëme [nit ñi] ci mbaax [yiw], ñuy digle njekk ci tere njekkar. Ñooña ñooy ña texe."
3,NJABOOTU IMRAAN,105,"Te buleen mel ni ña teqalikoo juuyoo, ginnaaw ba leen leeral ga dikkalee, ñooña am nañu mbugal mu rëy."
3,NJABOOTU IMRAAN,106,"Bis ba ay xar-kanam di weex tàll, ay xar-kanam it di ñuul kukk, ña nga xam ne seeni kanam dana ñuul [dana ñu leen wax] ne: " Ndax dangeen weddi gannaaw ba ngeen gëmee ? ". Mosleen, toqamtikuleen mbugal mii ci sababus li ngeen doon weddi."
3,NJABOOTU IMRAAN,107,"Ña nga xam ne seeni kanam ya dafa weex, dana ñu nekk ci yërmaandey Yàlla, te dañu fay béel."
3,NJABOOTU IMRAAN,108,"Loolu moo di kàdduy Yàlla ya ; Danañu ko jàngat ci yaw (Muxammad) ci dëgg. Yàlla nammul di tooñ mbindéef yi."
3,NJABOOTU IMRAAN,109,"Yàllaa moom li nekk ci asamaan yi ak suuf si. Te mb ir yépp ca Yàlla lañuy mujj [dellusi]."
3,NJABOOTU IMRAAN,110,"Yéen yéen ay xeet wi gën ci nit ñi [xeet wu fi mësa jaar]. Yéen ay digle njekk te tere njekkar te gëm Yàlla. Bu ñoñ-téere gëmoon, mooy gën ci ñoom de, li ëpp ci ñoom ay saay - saay lañu."
3,NJABOOTU IMRAAN,111,"Duñu la mëna lore ludul ci wax ju ñaaw ; te bu ngeen xaree ak ñoom, ñu joxe ginnaaw [daw], kenn duleen dimbali."
3,NJABOOTU IMRAAN,112,"Fu ñu mëna nekk, toroxtaange dal leen, ludul ña ca yiiroon kóllareg Yàlla walla gu nit ña. Te ñoom merum Yàlla dal na leen, ñu daldi simbook ñàkk [ndóol] ngir weddi ga ñu weddi kàdduy Yàlla ak rey ga ñu rey Yonent ya ci ludul dëgg, booleek moy Yàlla gi ñu saxoo woon, di jalgati."
3,NJABOOTU IMRAAN,113,"Waaye ñoñ-téere yemuñu de. Amna ci kurél bu taxaw [ci dëgg] buy jàng kàdduy Yàlla ya, ca waxtu ya séq guddi, te dañuy julli [sujjóot]."
3,NJABOOTU IMRAAN,114,"Gëm nañu Yàlla ak Bis-pénc ba, te dañuy digle njekk, di tere njekkar, di jëkkante ci def lu baax. Ñooña ca ñu yiw ña lañu bokk."
3,NJABOOTU IMRAAN,115,"Lu ngeen jëf ci aw yiw, kenn duleen ko xañ. Yàlla xam na ña ko ragal."
3,NJABOOTU IMRAAN,116,"Ña weddi, seeni alal ak seeni doom duñuleen jariñ dara fa Yàlla. Ñoom ñooy waa Safara te dañu fay béel."
3,NJABOOTU IMRAAN,117,"La ñuy joxe ci seeni alal ci mbiri àdduna dafa mel ni ngelaw lu ànd ak safara dal ci kaw mbeyum ña tooñ seen bopp, ne ko fuuf lakk ko. Yàlla tooñuleen waaye ñoom ñoo too ñ seen bopp."
3,NJABOOTU IMRAAN,118,"Yéen ñi gëm, buleen won seen mbir ci ag xaritoo keneen ku bokkul ci yéen. Bumuy ci ñoo xam ne dañuy kàttanlu ci yàqal leen, danañu ngéeju ngir ngeen am coono. Mbañeel ga feen na ca seeni wax, te la seeni xol ëmb moo yéesati. Yéen leeral nañu leen kéemaan yi [ngeen war leena ràññee ndegam ñu xel-lu ngeen ! ]."
3,NJABOOTU IMRAAN,119,"Yéen ak ñoom, yëgleen ne yéena leen safoo, waaye ñoom safoowuñu leen ; te yéen gëm ngeen Téere bi lépp. Bu ñu dajee ak yéen ne " Gëm nanu " ; bu ñu wéyee màtt seeni waaroom wiccax ndax mer. Neel : " Deeleen ci mer " ; Yàlla ku xam la lu nekk ci xol yi."
3,NJABOOTU IMRAAN,120,"Bu ngeen amee bànneex, mu naqari leen. Bu ngeen amee naqar, mu di seen bànneex ñoom. Waaye bu ngeen muñee te ragal Yàlla, seen pexe yi duleen wàññi dara. Te Yàlla ku peeg la la ñuy def."
3,NJABOOTU IMRAAN,121,"Fàttalikul yaw Yonent bi, ba nga xëyee jóge ci sa njaboot, di tegtal jullit ña barabu xeexukaay ya, xamal ne Yàlla kuy dégg la, Kuy xam la."
3,NJABOOTU IMRAAN,122,"[Fàttalikul] ba ñaari kurél ci yéen naree yoqat ! Te Moo leen dimbali woon ba delluwuñu ginnaaw ! Way-gëm ña, nañu sukkandiku ci Yàlla [Uxud]."
3,NJABOOTU IMRAAN,123,"Yàlla dimbali woon na leen ca Badar, ba ngeen nekkee ñu néewle. Ragal-leen Yàlla ndax amaana ngeen gër ëm ko !"
3,NJABOOTU IMRAAN,124,"[Fàttalikul yaw Yonent bi] ba nga waxee ña gëm : " Moo ndax doyuleen, seen Boroom, tëbb leen ñetti junni Malaaka yu wàcc [ngir dimbali leen] " ?"
3,NJABOOTU IMRAAN,125,"Axakañ ! Bu ngeen muñee te ragal Yàlla, bu ñu leen songee ak doole [ca waxtu wu ñu tànn], se en Boroom danaleen tëbb juróomi junniy Malaaka yuñu màndargaal."
3,NJABOOTU IMRAAN,126,"Te Yàlla defewuko ludul bégal leen ngir seeni xel dal. Te ndimbal du bawoo fu dul fa Yàlla, Mooy Ki not, di Ku xereñ ki ;"
3,NJABOOTU IMRAAN,127,"defna ko it ngir dog ab kurél walla toroxal leen, ba ñu wëlbatiku di ñu yàkkiku [seen yaakaar tas]."
3,NJABOOTU IMRAAN,128,"[Yaw Yonent bi], mbir moomu moomoo ci dara - Yàlla Moo leen di jéggal walla Mu mbugal leen, ñoom daal ay tooñkat lañu."
3,NJABOOTU IMRAAN,129,"Te Yàlla Moo moom li nekk ci asamaan yeek suuf si. Mooy jéggal ku ko soob, di mbugal ku ko soob. Yàlla Jéggalaakoon la, Jaglewaakoon la."
3,NJABOOTU IMRAAN,130,"Éy yéen ñi gëm, buleen lekk ribaa ju jóge ci alal juy léw-léwi di fulu. Nangeen ragal Yàlla ndax ngeen texe !"
3,NJABOOTU IMRAAN,131,"Nangeen ragal Safara sa ñuy xaaroo yéefër ya."
3,NJABOOTU IMRAAN,132,"Nangeen topp [ndigali Yàlla] ak Yonent bi ndax ngeen doon ñu ñuy yërëm!"
3,NJABOOTU IMRAAN,133,"Jëkkanteleen jëm ci seen njéggalug Boroom ak ci Àjjana joo xam ne yaatu na ni asamaan yi ak suuf si, te ña ragal Yàlla lañu koy xaaroo,"
3,NJABOOTU IMRAAN,134,"ñoom ña nga xam ne dañuy joxe [seen alal ci jamonoy naata ange ak ci jamonoy tar-tar ], ak ñay nëbbu seen mer, ak ñay jéggal nit ñi [ay tooñeel] - Yàlla safoo na ñay rafetal -"
3,NJABOOTU IMRAAN,135,"ak ña nga xam ne, bu ñu defee ñaawtéef mbaa ñu tooñ seen bopp, daldi fàttaliku Yàlla fa saa sa, daldi jéggalu seen bàkkaar ya - te Yàlla rekk ay jéggale bàkkaar - te ñooña duñu nuur mukk ci jëfe bàkkaar te fekk ñu xam ko."
3,NJABOOTU IMRAAN,136,"Ñooña seenug pey moo di jéggal gu bawoo ca seen Boroom, ak Àjjana yu dex ya di daw ci seen ron, te dañu fay béel. Loolu ag pey dàqatuko !"
3,NJABOOTU IMRAAN,137,"Amna ay yoon yu jàll yu ñu sosoon ba ngeen dikkagul. Kon doxleen wër ci goxi suuf, te di xool naka la ña daan weddi mujje."
3,NJABOOTU IMRAAN,138,"Lii ag leeral la ci nit ñi, te di ag njub ak ug waare ngir ñi ragal Yàlla."
3,NJABOOTU IMRAAN,139,"Buleen doyadi, buleen ragal, yéen ay féete kaw ndegam gëm ngeen."
3,NJABOOTU IMRAAN,140,"Su fekkee metit dal na leen, wu na mel daloon na yéefër yi. Bis yooya [Bisi naqar] dañu leen di ay-ayle ci nit ñi ak itam ngir Yàlla xàmmee ñi gëm, te dana sàkk ci ñi dee ci xare, te bokk ci yéen, ay cxuxadaa - Yàlla du safoo tooñkat ya."
3,NJABOOTU IMRAAN,141,"Loola Yàlla dakoy defe ngir laabal ñi gëm, di ci lakk yéefër ya."
3,NJABOOTU IMRAAN,142,"Moo ndax dangeena defe ne dangeen duggu Àjjana te Yàlla duleen nattu ba ràññee ña xeexal diine, ràññee it muñkat yi ?"
3,NJABOOTU IMRAAN,143,"Mebetoon ngeen dey lu jiitu ngeen dajeek Moom. Léegi ndax gis ngeen ko, ne ci jàkk !"
3,NJABOOTU IMRAAN,144,"Muxammad doonul lu may ab Yonent - boo xam ne ay Yonent ñoo ko jiitu woon ba jàll - Ndax bu deewoon walla ñu rey ko, dangeen di dellu ca seeni tànk, weddi ? Ku walbatiku ca ay tànkam, du wàññi Yàlla dara ; te Yàlla dana fey ñay gëram seen Boroom."
3,NJABOOTU IMRAAN,145,"Bakkan du dee ludul ci lu soob Yàlla, ci ab dig bu am àpp. Ku bëgg xéewali àddina, Danañu ko jox. Ku bëgg xéewali àllaaxira Danañu ko jox te Danañu fey [ñun Yàlla] ñiy gëram."
3,NJABOOTU IMRAAN,146,"Bariwaana Yonent bu xare ñu rey ko, mu ànd ak mbooloo mu bari, te doyadiwuñu ca la leen dal ci sàmm diiney Yàlla. Yoqatuñu, nekkuñu ñu xeebu. Yàlla safoo na muñkat yi."
3,NJABOOTU IMRAAN,147,"Te seeni wax nekkul ludul ñu naan : " Suñu Boroom, jéggal ñu suñuy bàkkaar ak suñuy jéggi-dayo ci suñuy mbir, te nga dëgëral suñuy ndëggu, te dimbali ñu ci kaw nit ñii di ay yéefër "."
3,NJABOOTU IMRAAN,148,"Yàlla yoole leen àddina [xéewal] ak gën jaa rafeti yoolub àllaaxira. Yàlla safoo na ñay rafetal."
3,NJABOOTU IMRAAN,149,"Éy yéen ñi gëm!, bu ngeen toppee ñi weddi, danañu leen dugal sa seeni tànk [weddiloo leen], ngeen wëlbatiku ñàkk."
3,NJABOOTU IMRAAN,150,"Li wér mooy Yàllaa leen méngoo [yore seeni mbir] te Mooy ngëm ji kuy dimbali."
3,NJABOOTU IMRAAN,151,"Danañu sànni ci xoli ñi weddi tiitaange ngir lañu bokkaale Yàlla ak loo xam ne amul lay wuñu leen ca wàcceel. Safaraa di seen dëkkuwaay te dëkkuwaayu tooñkat ya bon na !"
3,NJABOOTU IMRAAN,152,"Yàlla defna la Mu leen digoon nekk dëgg, ba ngën di xeex ak ñoom ci ndigal, [ngeen not] ba ba ngeen sàqi ndigal la, ginnaaw ba ngeen janoo ak la ngeen bëgg [alal] àddina! Amna it ci yéen ñu bëgg [alali] àllaaxira. Ba noppi Yàlla wëlbati leen [soppi tooñeel ga] ngeen amoon ci ñoom, ngir nattu leen.Waaye baal na leen. Yàlla Boro om ngëneel la yu muy [sédd] ñi gëm."
3,NJABOOTU IMRAAN,153,"[Fàttalikuleen] ba ngeen di yéeg te geesuwuleen kenn, te Yonent bi di leen woo ci seen ginnaaw. Mu tegoon leen njàqare ya ci kaw njàqare ya, ndax ngeen baña mitteetlu la leen rëcc walla la leen dal. Yàlla ku deñ-kumpa la ci li ngeen di def."
3,NJABOOTU IMRAAN,154,"Wàcce na ginnaaw njàqare la, kóolute, muy gëmméntu gu muur ab kurél ci yéen [way-gëm ñi] te beneen kurél ba [naaféq ya] seen bopp rekk yitteel leen, ñu njortu ci Yàlla ludul dëgg njortu ku réer. -Ñu naan : " Ndax mbir mi moom nañu ci dara [ba di ci reyante] ? ". Neel [Yaw Yonent bi]: " Mbirum Yàllaa. ". Ña nga nëbb ci seen biir lu ñu feeñalul, di wax naan : " Bu ñu moomoon dara ci mbir mi kon duñu ñu rey fii. " Tontuleen ne : " Bu ngeen toogoon ca seeni kër, ñañu dogal dee ci ño om danaleen fekk ca seen kawi lal. [Lii lépp am na] ngir Yàlla natt li nekk ci seeni dënn [xol], ak feeñal li nekk ci seeni xol. Te Yàlla ku xam la li nekk ci dënn yi."
3,NJABOOTU IMRAAN,155,"Ña dëddu [baña xeex], Seytaane tarxiisloo na leen ngir lenni bàkkaar ya ñu fàggu woon. Waaye, Yàlla jéggal na leen. Yàlla Jéggalaakoon la, Ku lewet la !"
3,NJABOOTU IMRAAN,156,"Yéen ñi gëm ! Buleen mel ni ña weddi, di wax seeni mbokk ya nekk ci tukki walla ci xare [te dee ca] : " Bu ñu toogoon ci ñun, duñu dee walla duñuleen rey. ". Yàlla def wax jooju di rëccu ci seeni xol. Te Yàlla Mooy dundal, Mooy rey. Te Yàllaa ngi ne jàkk li ngeen di def, di leen gis."
3,NJABOOTU IMRAAN,157,"Bu ñu leen reyee ci yoonu Yàlla walla ngeen dee, ca dëgg-dëgg jéggalu ga, Yàlla ak yërmandeem moo gën fuuf li ngeen di dajale."
3,NJABOOTU IMRAAN,158,"Ngeen dee walla ñu rey leen, dees na leen pang [gur-gur] jëme ca Yàlla."
3,NJABOOTU IMRAAN,159,"Ci sa yërmaandeey Boroom nga nooyee ci ñoom ! Boo nekkoon ku ñaaw jikko walla ku xat xol, ñu ne wuseet bàyyi la. Baal-leen te jéggal-leen. Te deel diisook ñoom ci mbir yi ; waaye boo do goo [ci wéyal dara], nanga wéeru ci sa Boroom, Yàlla dana safoo ñay wéeru ci Moom [yaw Muxammad]."
3,NJABOOTU IMRAAN,160,"Bu leen Yàlla dimbalee, kenn duleen mëna not. Bu leen bàyyee, kan moo leen di mëna dimbali ? [Amul]. Ñi gëm, nañu wéeru ci Yàlla."
3,NJABOOTU IMRAAN,161,"Amul benn Yone nt buy labax alali xare. Te képp ku sàcc alali xare, bu Bis-pénc baa, dana ko indi. Ku nekk doora jot la mu jëfoon ba mu mat sëkk."
3,NJABOOTU IMRAAN,162,"Ndax kuy topp ngërëmul Yàlla, dana yem ak ku sóobu ci xarabug Yàlla ? Safaraa di këram te googu muj, du gu ñuy taamu !"
3,NJABOOTU IMRAAN,163,"Xam na ne duñu yem mukk waay. Ëppante nañu daraja [dayo] ca Yàlla, ndax Yàllaa ngi ne jàkk ca la ñuy jëf."
3,NJABOOTU IMRAAN,164,"Yàlla xéewale na ña gëm ba Mu yónnee ca ñoom ab Yonent bu bokk ca ñoom, di leen jàngal kàddoom, di leen laabal, di leen xamal Téere ba ak xam-xamu xereñe, te la ko jiitu ñu nekkoon ci réer gu tar."
3,NJABOOTU IMRAAN,165,"Naka mu ? Bu leen aw tiis dalee - te fekk daan ngeen [seeni noon] lu mat ñaari yoon - ngeen di wax naan " Naka la lii mëna nekkee ? ". Neel : " Ci yéen la ". Yàlla mën na lu ne."
3,NJABOOTU IMRAAN,166,"La leen dalool ca seenub dajeeb ñaari mbooloo ya, lu Yàlla nammoon la ngir mu xàmmee ca ña gëm [xareb Uxud]"
3,NJABOOTU IMRAAN,167,"ak ngir mu ràññee naaféq ya. Waxees na leen ne : " Kaayleen xeex [xare] ci yoonu Yàlla, walla ngeen feg [noon ya] ", ñu toontu ne : " Su ñu mënoon xeex, danañu leen topp ". Ñoom, ca bis boobu, kéefar lañu gëna jege ci ngëm. Dañuy wax ca seeni gimiñ lu nekkul ca seeni xol. Te Yàllaa gëna xam lu ñuy nëbb."
3,NJABOOTU IMRAAN,168,"Ña toog baña xareji tey wax seeni mbokk : " Su ngeen ñu déggaloon, dungeen xareji. ". Neeleen : " Jiñleen dee mu baña agsi ci seeni bakkan ndeem ñu dëggu ngeen "."
3,NJABOOTU IMRAAN,169,"Bul foog ne ñañu reyee ci yoonu Yàlla, ñu dee lañu. Déet, ñuy dundu lañu ca seen Boroom, nekk ci xéewal"
3,NJABOOTU IMRAAN,170,"dañuy bég ca la leen Yàlla jox ci ay ngënéelam, di bég it ca jullit ya ñu bàyyi ginnaaw te fekkeeguñu leen, duñu jàq, duñu am naqar bu ñu fa eggee."
3,NJABOOTU IMRAAN,171,"Danañu bég ca xéewal ya bawoo fa Yàlla aki ngënéelam, ak ca la nga xam ne Yàlla du sànk peyub ñi gëm."
3,NJABOOTU IMRAAN,172,"Ñoom ña wuyu [wooteb] Yàlla ak Yonent ba, ginnaaw ba leen jam-jam ya [ca xare Uxud] dalee, ña doon rafetal ca ñoom te ragal Yàlla, am nañu pey gu màgg."
3,NJABOOTU IMRAAN,173,"Ñooy ña nit ña ne woon : " Yéena toog, waaye nit ñaa [seeni noon] ngi daje ngir sànk leen, war ngeena tiit " - faf loolu yokk leen ngëm - ñu toontu ne : " Yàlla doy nañu te Mooy ngën gi wéeruwaay "."
3,NJABOOTU IMRAAN,174,"Ñu dellu ñibbi ànd ak xéewalug Yàlla. Te dara lu bon daluleen, topp nañu lu neex Yàlla. Te Yàlla boroom ngëneel yu màgg la."
3,NJABOOTU IMRAAN,175,"[Xupp googu ñu leen di xupp] du dara ludul jëfi Seytaane dafay tiitloo aw nitam. Buleen leen ragal. Ragal-leen Ma, ndeem ñu gëm ngeen."
3,NJABOOTU IMRAAN,176,"Ñay njëkkante di tàbbi cig weddi, bumu la naqari. Duñu wàññi Yàlla dara. Yàlla dafa bañ rekk ñu am cër ca àllaaxira. Te am fa mbugal mu rëy."
3,NJABOOTU IMRAAN,177,"Ñiy weccee ngëm ak kéefar, duñu wàññi Yàlla dara. Te am nañu mbugal mu metti."
3,NJABOOTU IMRAAN,178,"Ña weddi, buñu foog ne lañu leen yéexa mbugal lu baax la ci ñoom. Dañu leen di yeexe ngir ñu dolliku bàkkaar doŋŋ te danañu am mbugalum toroxtaange."
3,NJABOOTU IMRAAN,179,"Yàlla du bàyyi ñi gëm ci li ngeen nekk ba kerook ba Muy téqale ku bon ka ak ku baax ka. Te it Yàlla duleen xamal kumpa. Waaye Yàlla dana tànn ku ko soob ciy Yonentam [xamal ko kumpa]. Gëmleen Yàlla aki Yonentam. Su ngeen gëmee te ragal Yàlla, dangeen am pey gu màgg."
3,NJABOOTU IMRAAN,180,"Ña naya [joxe] ca la leen Yàlla may ciy ngënéelam, buñu foog ne lu baax la ci ñoom. Déet ! lu bon la ci ñoom : [la ñu nayoon ci joxe ko] danañu leen ko wékkal ci seeni loos Bis-pénc ba. Yàllaa moom donoy asamaan yeek suuf si. Te Yàl la ku deñ-kumpa la ci li ngeen di def."
3,NJABOOTU IMRAAN,181,"Yàlla dégg na waxi ña naan : " Yàlla ku ñàkk la te ñun danoo woomal ". [ñun Yàlla] danañu bind lañu wax, ak rey ga ñu rey Yonent ya ci ludul dëgg. Te danañu leen wax : " Toqamtikuleen mbugal muy lakke."
3,NJABOOTU IMRAAN,182,"Loolu, ngir la seeni yoxo jëf [ci lu bon] ! ". Te Yàlla du tooñ jaamam ña."
3,NJABOOTU IMRAAN,183,"Yàlla dégg na ña wax ne : " Yàlla kóllarante na ak ñun, te ne duñu gëm benn Yonent li feek indilunu yool boo xam ne safaraa koy lekk ". - Neel : " Ay Yonent dikkaloon na leen jiitu ma, indiwaale woon lay yu leer nàññ ak la ngeen laaj. Su fekkee ñu dëggu ngeen, lu tax ngeen rey leen " ?"
3,NJABOOTU IMRAAN,184,"Suñu la weddee, xamal ne weddi woon nañu ay Yonent yu la jiitu. Indi woon nañu ay lay yu leer ak [Sabuur] ak Téere bu leer."
3,NJABOOTU IMRAAN,185,"Bakkan bu nekk dana tàqamtiku [mos] dee. Waaye dangeen jot seen pey ca Bis-pénc ba. Ku ñu soreel Safara ba, dugal ko Àjjana, texe na. Te dundug àddina gi du dara ludul xéewal guy naxe [naxti ndaw]."
3,NJABOOTU IMRAAN,186,"Fàwwu dees na leen nattu ci seeni alal ak ci seeni bakkan ; dangeen dégge ca ñoñ-téere ya leen jiitu woon ak bokkaalekat ya, wax yu ñaaw yu bari.Waaye, bu ngeen muñee te ragal Yàlla, mooy sabab duggu gay tax mbir ya sotti."
3,NJABOOTU IMRAAN,187,"[Fàttalikul] ba Yàlla kóllaranteek ña jot Téere, ne : " Nangeen ko leeralal nit ñi te buleen ko nëbb ". Ñu sànni ko ca seen ginnaaw, jaaye ko njëg gu néew. Ndax njëg gu bon !"
3,NJABOOTU IMRAAN,188,"Bul foog ne ñay bég ca lañu def, te bëgg ku leen tëgg ci lu ñu deful, buleen foog mukk ne danañu mucc ci mbugal. Déedéet, mbugal mu metti lañuy am !"
3,NJABOOTU IMRAAN,189,"Yàllaa mooma samaan yeek suuf si. Te Yàlla mën na lu ne."
3,NJABOOTU IMRAAN,190,"Sàkk gi Yàlla sàkk asamaan yeek suuf si, ak ni guddi gi ak bëccëg gi di jëlasantee, ay kéemaan yu rëya ngi ci ñeel woroom xel ya,"
3,NJABOOTU IMRAAN,191,"[Woroom xel yooyu gëm], ñooy ñay tuddu Yàlla, bu ñu toogee ak bu ñu taxawee, ak bu ñu tëddee, tey xalaat ci sàkkug asamaan yeek suuf si, [di wax naan] : " Yaw suñu Boroom ! Sàkkuloo lii ci neen. Tuddu naa sag sell ! Yal na nga ñu fegal mbugalum Safara."
3,NJABOOTU IMRAAN,192,"Yaw suñu Boroom ! Koo tàbbal Safara, gàcceel nga ko de. Te tooñk at ya, duñu am ndimbal !"
3,NJABOOTU IMRAAN,193,"Yaw suñu Boroom ! ñun dey dégg nañu kuy woote naan : " Gëmleen seen Boroom ", ñu daldi gëm. Yaw suñu Boroom, jéggal ñu suñuy bàkkaar, te soppil ñu suñuy ñaawtéef mu di aw yiw, te boo ñuy rey, nga boole ñu ak gaa yu baax ya."
3,NJABOOTU IMRAAN,194,"Yaw suñu Boroom ! yal nanga ñu jox la nga ñu digoon, te jaarale woon ko ca sa Yonent ya. Te bul ñu gàcceel kera Bis-pénc ba. Yaw Yàlla, doo wuute ab dige de "."
3,NJABOOTU IMRAAN,195,"Yàlla seen Boroom nangul na leen seeni jëf, ne : " Man de, duma sànk jëfi ab jëfkat ci neen, moo xam góor la mbaa muy jigéen. Moo xam ñi leen beru walla ñu lor leen ci yoonu Yàlla, ñu reye ñu rey leen. Gaa ñooña Danañu leen soppil seeni ñaawtéef aw yiw te Danaa leen dëkkal Àjjana joo xam ne dex yaa ngay daw ca seen ron, muy yool bu bawoo fa Yàlla. ". Te Yàllaa rafet ab yool."
3,NJABOOTU IMRAAN,196,"Alal ju bari ja yéefër yi di wëlbati ci réew yi, bumu la nax."
3,NJABOOTU IMRAAN,197,"Xéewal yu néew la ! Topp seenug delluwaay di Safara. Ndaw delluwaay bu ñaaw !"
3,NJABOOTU IMRAAN,198,"Waaye ña ragal seen Boroom, am nañu Àjjana joo xam ne dex yaa ngay daw ca seen ron, ñu béel fa, muy seen wàccuwaay fa Yàlla. Te la nekk fa Yàlla mooy dàqal ñu baax ña."
3,NJABOOTU IMRAAN,199,"Amna ci ña jot Téere, ñu gëm Yàlla ak lañu wàcce ci yéen, ak lañu wàcce ca ñoom. Dañuy toroxlul Yàlla, duñu jaay laayay Yàlla ci njëg gu néew. Ñooña am nañu seenug pey fa Yàlla te Yàlla ku gaaw la ci waññ [jëfi nit ñi]."
3,NJABOOTU IMRAAN,200,"Éy yéen ñi gëm ! Nangeen di muñ ci bànneex, nangeen di muñ it [ci aw naqar]. Te itam nangeen di fagaru, te itam ragal-leen Yàlla ndax Yàlla ngeen texe !"
4,JIGÉEN ÑA,1,"Éy yéen nit ni ! Ragal-leen Yàlla mi leen sàkk ci benn bakkan, sàkke itam soxnaam sa, njërtal ci aw góor ak jigéen ñu bari. Ragal-leen Yàlla ji ngeen di laajante, ak ug dog mbokk. Yàlla nag ku leen di fuglu la."
4,JIGÉEN ÑA,2,"Te ngeen jox jirim yi seeni alal ; te buleen wecce lu baax [ca lañu moom] joxe lu bon la. Buleen lekk lañu am ci alal di ko booleek seeni alal : ndax loolu bàkkaar bu rëy la."
4,JIGÉEN ÑA,3,"Su ngeen ragale baña maandu ci seen jëflante ak jirim yi, mën ngeen takk lu leen neex te soob leen ciw jigéen, ñaar, ñett, wala ñeent, waaye, bu ngeen ragale ci ne dungeen maandu, kon takkleen benn soxna walla sax ngeen jël benn jaam bu jigéen. Ndax loolu moo gëna jege maandute."
4,JIGÉEN ÑA,4,"Nangeen jox jigéen ñi seen can, mu dig may. Bu ñu leen ca yéwénalee dara te may leen ca dara te mu di ci teeyu bakkan, lekkleen ko na mu leen neexe."
4,JIGÉEN ÑA,5,"Te ña seeni xel matadi, buleen joxandoo seen alal jépp ja Yàlla def ngeen di ko sàmm. Nangeen leen cay mosal [kem seeni soxla]. Deeleen ca wutal aw dund [lu ñu sol ci yére] ; te ngeen di wax ak ñoom ci njekk."
4,JIGÉEN ÑA,6,"Nangeen di dayu jirim bañuy mata séy ; su ngeen nemmekoo ci ñoom njub, joxleen leen seen alal. Buleen ko lekk, yàqte ko, di ko pasar-pasaree te fekk màggaguñu. Ku ca yore te woomal, na fegu. Ku ca yore te néew doole, na ca lekke ñu jaadu : su ngeen leen di delloo seeni alal, nangeen wut seede. Yàlla doy na, mat sëkk ab waññikat."
4,JIGÉEN ÑA,7,"Góor ñi am nañu cër ci la seen ñaari waajur ak seeni ji geñaale bàyyee ginnaaw ; jigéen ñi it am nañu cër ci la seen ñaari waajur ak seeni jigeñaale bàyyee ginnaaw, mu néew walla mu bari : cër boobu lu ñu farataal la. [Ndonu]"
4,JIGÉEN ÑA,8,"Bu ay mbokk fekkee séddale ba, aki jirim walla way-ñàkk, nangeen leen ca jox, te wax ak ñoon waxi njekk [ju rafet]."
4,JIGÉEN ÑA,9,"War nañoo tiit ña nga xam ne bu ñu bàyyi woon seen ginnaaw njaboot gu sew, danañu am njàqare ci ñoom ; nañu ragal Yàlla [ci alali jirim] te nañu wax wax ju jub."
4,JIGÉEN ÑA,10,"Ña nga xam ne dañuy lekk alali jirim ci ag tooñ, nañu xam ne seeni biir yooyu lekkuñu ca ludul safara. Te dees na leen séndal ca Safara."
4,JIGÉEN ÑA,11,"Yàllaa ngi leen di dénku ci seeni doom ne : ku góor, cëram na toll ni cëru ñaari jigéen. Ñoom jigéen ña, bu ñu ëppee ñaar, te amuñu mag walla rakk ju góor, seen cër day nekk ñaari ñetteeli alal ja. Bu dee kenn ku jigéen doŋŋ nag, cëram day nekk genn-wàllu alal ja. Ñaari waajur nag ñoom, ku ca nekk ay am juróom-benneel la seen doom bàyyi. Bu amut doom ju góor, ay waajuram rekka koy donn, yaayam day jot ñetteelu alal ja, baay ba jot ñaari netteel ya des. Bu amee rakk walla mag ju góor, yaayam juróom-benneelu alal ja lay jël, ginnaaw ba ñu génnee ndénkaan ya mu dénkaane woon walla bor ya. Seeni baay ak seeni doom, xamuleen kan moo leen ci ëppal njariñ. Ndigal luy farata la, bawoo fa Yàlla, te Yàlla ku xam la, Ku xereñ la."
4,JIGÉEN ÑA,12,"La seeni jabar bàyyi ginnaaw, am ngeen ca génn-wàll ndagam amuñu doom ju góor. Su amee doom ju góor, kon ñetteelu alal ja la jëkkër ja di jël ginnaaw bi ñu génnee ndénkaane ya mu génne woon, walla peyum bor [su amee]. Ñoom seeni jabar am nañu ñetteelu la seen jëkkër bàyyi ndegam amul doom ju góor, su amee doom ju góor [jëkkër ja], kon juróom-ñetteelu alal ja lay jël ginnaaw ba ñu génnee ndénkaane ya mu dénkaane woon walla bor. Bu fekkee ne góor wal la jigéen mooy donn ab càppaacóli [ku amul doom, amul waajur] bu am rakk walla mag ju góor walla ju jigéen, ku mu ca doon ci ñoom ñaar juróom-benneelu alal ja lay jël. Bu ñu ëppee kenn nit, dañuy bokk donn ñetteelu alal ja ginnaaw bu ñu génnee ndénkaane ya mu dénkaane woon walla bor yu àndul ak lor [way-dono ya]. Lii dénkaane la lu bawoo fa Yàlla ! Te Yàlla ku xam la, Ku lewet la."
4,JIGÉEN ÑA,13,"Loolu mooy deytali Yàlla yi. Ku ko topp ak ub Yonentam [ca la mu àtte], danañu ko dugal Àjjana joo xam ne dex ya dañuy daw ca ronam, ñu béel fa [sax ba fàwwu]. Loolu mooy texe gu mag ga."
4,JIGÉEN ÑA,14,"Ku moy Yàlla ak ub Yonentam, di jéggi daytali Yàlla yi, Danañu ko dugal Safara, mu béel fa, bokk ca mbugal muy toroxale."
4,JIGÉEN ÑA,15,"Ña def ñaawtéef [njaaloo] ci seeni jigéen, nangeen ko seedeloo ñeenti nit ci yéen. Bu ñu ko seedee, nangeen leen tëj ba dee fekk leen fa walla ba Yàlla ubbil leen aw yoon [wu ñu mëna aw ba mucc]."
4,JIGÉEN ÑA,16,"Ña nga xam ne loolu dal na leen ci yéen [góor ña], nangeen leen tas. Bu ñu tuubee, wëlbëtiku di def lu baax, nangeen leen bàyyi. Naka Yàlla, Jéggalaakoon la, Jaglewaakoon la."
4,JIGÉEN ÑA,17,"Yàlla rekk ay nangu tuub, ña def ñaawtéef ci ñàkka xam, te gaaw daldi tuub. Ñooña Yàlla dana nangu seen tuub. Yàlla Aji-xam la, Aji-xereñ la."
4,JIGÉEN ÑA,18,"Ña dul am njéggal ñooy ña def ñaawtéef [te baluwuñu seen Boroom] ba dee dikkal kenn ca ñoom muy doora wax ne : " Léegi tuub naa " - ak ña nga xam ne dañuy dee ci kéefar. Ñooña, danañu leen xaaroo mbugal mu tar [metti]."
4,JIGÉEN ÑA,19,"Éy yéen ñi gëm ! Daganul ci yéen ngeen di donn jigéen ña ci nooteel. Daganul it ngeen gàllankoor leen, ne buñu sëy ngir bëgg nangu lenn ci li ngeen leen joxoon, ludul ña cay def ñaawtéef wu bir. Nangeen di ànd ak ñoom ci njekk. Bu ngeen leen sibee nag, [xamleen ne] mën ngeena sib [bañ] lenn te fekk na Yàlla def ca loola yiw wu bari."
4,JIGÉEN ÑA,20,"Bu ngeen bëggee bàyyi jabar wuutale ko ak jeneen jabar, te fekk joxoon ngeen ko alal, buleen ca nangu dara. Doonte la [barigo]wurus la ! Ndax lu ngeen ca jële ci tooñeel la ak bàkkaar bu bari."
4,JIGÉEN ÑA,21,"Naka ngeen di nangoo alal ja, te jokkoo ngeen ba noppi te ñoom ñu fasanteek yéen kóllare gu dëgër?"
4,JIGÉEN ÑA,22,"Buleen takk ña seeni baay takkoon ca jigéen ña, ginnaaw la wéy ba noppi. Loolu lu ñaaw la, te luy waral mbugal la, yoon wu dëng la !"
4,JIGÉEN ÑA,23,"Araam na ci yéen [takk jabar] seeni ndey, seeni doom yu jigéen, seeni mag walla rakk yu jigéen, seeni bàjjen, seeni mag walla rakki yaay, seeni doomi mag walla rakk ju góor, seeni ndey ya leen nàmpal, seeni jigéen ya ngeen bokk ku leen nàmpal, seeni yaayi jabar ak seeni doomi jabar, ya ngeen yor ca seeni kiiraay, ndegam jot ngeena xaraf [jote] ak seeni ndey ; bu ngeen jotula xaraf ak seeni ndey, aayul ngeen sëy ak ñoom ; [araam na it ci yéen seeni jabari doomi ña ngeen bokk ndey ak baay, walla ndey rekk walla baay rek] ginnaaw la weesu [lu jiitu Lislaam]. Yàlla ab Jéggalaakoon la [ca loola weesu], di Jaglewaakoon ;"
4,JIGÉEN ÑA,24,"[araam na it ci yéen] jigéen ña saŋewu, ba mu des jebéer ya ngeen moom. Ndigalu Yàllaa ngoogu ci yéen ! Ginnaaw ñooña, [ña mu lim ciy jigéen ñu daganul ngeen sëy ak ñoom]. Dagan na ngeen saŋewu cig jigéen te joxe seeni alal, di way-sëy ak ñoom, bañ di way-njaaloo. Te jigéen ña ngeen sàkku bànneexu ci ñoom, nangeen leen jox seeni can. Lii mbir mu Yàlla santaane la [farataal]. Aayul ginnaaw lañu farataal nag ngeen déggoo [ci li ngeen wara joxe]. Yàlla de Moom Ku xam la, Ku xereñ la."
4,JIGÉEN ÑA,25,"Ku amul can ci yéen, gu mu mëna takke jabar ju nekk gor te di jullit, na takk kon ci jebéer ya di ay jullit di xale yu jigéen ya bokk ci yéen. Yàllaa gëna xam fa seen gëm toll, ndax yéena mëññante [jurante]. Nangeen leen takk ci ndigalu seeni kilifa te ngeen jox leen seeni can ci njekk ; ngeen di way-sëy, di bañ di way-njaaloo, te bañ leena jàppe ay coro cig nëbbu. Bu ñu sëyee te def njaaloo [ñoom jebéer ya], war nañu le ena teg genn-wàllu mbugal ma ñuy teg gor gu jigéen. Loolu ndigal la ci ku ñu ragal mu njaaloo ci yéen ; bu ngeen mënee muñ, moo gën ci yéen. Yàlla Jéggalaakoon la, Jaglewaakoon la."
4,JIGÉEN ÑA,26,"Yàlla dafa namma leeral [àtteem] ci gindi leen, teg leen ca yoonu ña leen jiitu woon, te jéggal leen. Yàlla Ku xam la, Ku xereñ la [ci àtteem]."
4,JIGÉEN ÑA,27,"Yàlla dafa leen bëgga jéggal. Waaye ña topp seen bànneex, ñoom dañuy bëgg ngeen jeng, jeng gu fés."
4,JIGÉEN ÑA,28,"Yàlla dafa leena bëgga woyofal [àtteem] ndax néew doole ak lott gi nit bindoo."
4,JIGÉEN ÑA,29,"Éy yéen ñi gëm ! Buleen lekkante seeni alal cig neen. Waaye mën ngeena jëflante ci njulo [jënd ak jaay] mu ànd ak déggoo ci seen mbir. Te buleen reyante. Yàlla, Ku am yërmaande ci yéen la."
4,JIGÉEN ÑA,30,"Ku def loolu, ci ndëngte ak ug tooñ, Danañu ko séndal Safara, te loolu lu yomb la ca Yàlla."
4,JIGÉEN ÑA,31,"Bu ngeen moytoo bàkkaar yu rëy yi ñu tere, Danañu leen baal seeni ñaawtéef [yu ndaw yi, soppil leen ko yiw], te Danañu leen tàbbal dëkkuwaay bu tedd (Àjjana)."
4,JIGÉEN ÑA,32,"Buleen mébét li Yàlla yékkati ñenn ci kaw ñeneen ; góor ña am nañu cër [sañ] ca lañu fàggu, jigéen ña it am nañu cër ca lañu fàggu. Ñaanleen Yàlla ciy xéewalam. Yàlla lépp la xam."
4,JIGÉEN ÑA,33,"Ku nekk leeral Nañu ko ña koy donn ca la waajur ya bàyyi ginnaaw, ak jegeñaale ya, te ña seeni dëelaante ak ñoom fasuwoon, nangeen leen jox seeni cër, Yàlla seede la ci lu nekk."
4,JIGÉEN ÑA,34,"Góor ñi, kilifa lañu ci jigéen ñi ndax la Yàlla yékkati ñenn ci ñoom ca kaw ñeneen ña, ak ngir la góor ña di dundale ci seeni alal [jigéen ña]. Waaye jigéen ñu sell ña, jaamukatu Yàlla lañu te ñu sàmmu lañu cig wéetaay ni ko Yàlla santaanee. Jigéen ña ngeen ragal ñu féttéerlu, nangeen leen waar, nangeen leen tong ca alal ya, nangeen leen dóor. Bu ñu leen nangoo topp, nangeen leen jàmmal, bañ leen defati dara, Yàlla dey Kawe na, Màgg na !"
4,JIGÉEN ÑA,35,"Bu ngeen ragalee tàggoo ci diggante ñaar ñay sëy, nangeen yabal kilifag ku góor ki ak kilifag ku jigéen ki. Ndegam bëgg nañoo defaroo, Yàlla dana yéwénal seen diggante [Dëppële leen]. Yàlla Ku Xam la, Ku Deñ-kumpa la."
4,JIGÉEN ÑA,36,"Nangeen jaamu Yàlla te bañ Koo bokkaale dara. Te ngeen rafetal ci seeni waajur, ak ci seeni jegeñaale, ak jirim yi, ak néew-ji-doole yi, ak seeni dëkkandoo ya di seeni mbokk, ak dëkkandoo ju sori, ak àndandoo ya, ak doxandeem, ak seeni jebéer, Yàlla du safoo kuy puukarewu aka ndamu,"
4,JIGÉEN ÑA,37,"Ña nga xam ne dañoo nay tey xiirtal nit ña ci nay, boole kook di nëbb lu leen Yàlla jox, baaxe leen ci wërsëg. [Nañu xam ne] ñun Yàlla dogu Nañu yéefër ya mbugal muy toroxale."
4,JIGÉEN ÑA,38,"Yàlla safoowul it am ñiy sànk seeni alal ngir ngistal, ci bëti nit ñi, te gëmuñu Yàlla ak Bis - pénc ba. Koo xam ne Séytaanee di àndandoom aka bon bon ub àndandoo !"
4,JIGÉEN ÑA,39,"Waaw, lu Ma leen doon won su ñu gëmoon Yàlla ak Bis-pénc ba, tey joxe ca la leen Yàlla wërsëgal ? Yàllaa ka leena xam."
4,JIGÉEN ÑA,40,"Yàlla du tooñ kenn, lu toll ni pepp. Te ku def yiw Mu ful ko, joxe ca pey [yool] gu màgg."
4,JIGÉEN ÑA,41,"Naka mu ? [Bus bis-pénc baa,] ba ñu indi xeet wu nekk ànd ak seede te yaw [Muxammad], ñu indi la bu boobaa nga doon seede ci ñii [waa Màkka] ?"
4,JIGÉEN ÑA,42,"Bis booba, ña weddi woon te toppuñu Yonent bi, danañu ngéeju ñu maasale leen ak suuf si te fekk na Yàlla moom kenn mënu Koo nëbb jenn wax."
4,JIGÉEN ÑA,43,"Éy yéen ñi gëm ! Buleen jege ag julli te fekk ngeen màndi, ba ba ngeen di xam li ngeen di wax, bu ngeen laabul ci sobe it [buleen jëm ci julli] te ame janaba - ndeem fekkuleen ci yoon di tukki – ba ba ngeen di sangu [farata]. Bu ngeen woppee, walla ngeen nekkati ci tukki, mbaa ngeen jóge wanag wa, walla ngeen joteek jigéen ña [sëy] te amuleen ndox [mu mëna jàpp walla sangu], nangeen tiim ci suuf su laab, ngeen raay seen xar-kanam ak seeni yoxo. Yàlla, Baalekat la, Jéggalaakoon la."
4,JIGÉEN ÑA,44,"Moo ndax gisoo ña ñu joxoon lenni Téere ba, ñu jënd ñoom ag réer, ba noppi nag yéen ngeen réere yoon wu jub wa ?"
4,JIGÉEN ÑA,45,"Yàllaa gëna xam seeni noon. Yàlla doy na te mat sëkk kilifa. Yàlla doy na te mat sëkk itam ndimbal."
4,JIGÉEN ÑA,46,"Amna ci Yaxuud yi ñuy firi baat [kàddu] jële leen ca barab ya ñu nekkoon, tey wax naan : " Dégg nañu waaye bañ nañu waay ", ñu naan : " Déggal te kenn du la dégg ", yàq waxin wa [Raaxinaa], ñaawal ko ak bëgga yàq diine. Waaye bu ñu ne woon : " Dégg nañu te nangu nanu ", " Déggal ", te " Xool ñu ", kon mu gën ci ñoom, te mooy la gëna jub. Waaye Yàlla rëbb na leen [sorel yërmaandeem] ña weddi ; ñu néew ci ñoom ñoo gëm."
4,JIGÉEN ÑA,47,"Éy yéen ñi jotoon Téere, gëmleen lii ñu wàcce, di dëggal li ngeen yor, bala ñoo marmaral ay xar-kanam wëlbati leen ñu jëm ginnaaw, walla ñu leen di rëbbu na ñu rëbbe woon ña jalgati woon ca gaawu ba. Ndigalu Yàlla ak mbiram jëfe la sant [du jaas]."
4,JIGÉEN ÑA,48,"Yàlla du baal ku Ko bokkaale dara. Waaye lu moy loolu, Dana ko jéggal ku ko soob. Ka bokkaale Yàlla [ak dara], defna bàkkaar bu rëy."
4,JIGÉEN ÑA,49,"Moo ndax dangaa gisul ña doon sànkoo sellal seen bopp ? Li wér te wóor mooy Yàllaay sellal ku ko soob ; te duleen tooñ [Bis-pénc ba], lu toll ni karnu xooxu tàndarma."
4,JIGÉEN ÑA,50,"Gisal ni ñuy duuralee Yàlla ay fen. Te loolu, doy na bàkkaar te rànniku !"
4,JIGÉEN ÑA,51,"Moo ndax gisoo ña jot lenni Téere ba, ñay gëm ay xërëm yu tudd [Jibti] ak [Taagut], ñuy wax ak ña weddi naanleen: " Seen xërëm yooyoo gëna nekk ci njub jullit ya gëm [Lislaam] " ?"
4,JIGÉEN ÑA,52,"Ñooñu Yàlla rëbb na leen ; te ku Yàlla rëbb, kenn mënu koo amal ndimbal."
4,JIGÉEN ÑA,53,"Am dañuy am sañ-sañ ci nguur gi ? Te kenn du ca sédd nit ñi, lu toll ci mboxosu xooxu tàndarma."
4,JIGÉEN ÑA,54,"Am dañuy iñaane nit ñi ci la leen Yàlla jox ciy ngënéelam ? Joxoon Nañu waa kër Ibraayma ab Téere ak xam-xamu xereñe ; joxoon Nañu leen nguur gu rëy."
4,JIGÉEN ÑA,55,"Amoon nañu ca ñoom ñu gëm [Téere ba], ak ñu dëddu [weddi Téere ba]. Te Safara danaleen doy."
4,JIGÉEN ÑA,56,"Ña weddi Suñuy kàddu, Danañu leen mosa séndal. Aw Saafara, wow, saa su seen deri yaram ñoree, ñu wecceekook yeneen, ngir ñu yëg mbugal ma. Yàlla boroom kàttan la, Ku xereñ la!"
4,JIGÉEN ÑA,57,"Ñi gëm tey def yiw, Danañu leen dëkkal ci Àjjana yu dex ya di daw ci seen ron. Ñu béel fa [sax fàwwu]. Danañu fa am ay jabar yu laab. Danañu leen dugal ci ker yu dëll"
4,JIGÉEN ÑA,58,"Yàlla di gal na leen ngeen delloo ndénkaane ya seeni boroom, te bu ngeen dee àtte diggante nit ña, ngeen defe ko ci maandute. Mbir mii leen Yàlla di ñaaxe, ndaw lu baax ! Yàlla Kuy dégg la, Kuy gis la."
4,JIGÉEN ÑA,59,"Éy yéen ñi gëm ! Toppleen Yàlla, topp Yonent bi ak ña nekk kilifa ci seen biir. Bu ngeen dogoo walla [xëccoo] ci mbir, dellooleen ko ca Yàlla ak Yonent bi ndegam gëm ngeen Yàlla ak Bis-pénc ba. Looloo gën te moo gëna rafet déggin."
4,JIGÉEN ÑA,60,"Ndax gisoo ña nga xam ne nee nañooy gëm nañu lañu wàcce ci yaw ak lañu wàcce woon mu jiitu la ? Te ña nga bëgga àttewoo ci ay xërëm, te dañu koo waroona weddi bàyyi ko. Waaye Séytaane moom bëgg leena sànk, soreel leen dëgg."
4,JIGÉEN ÑA,61,"Bu ñu leen waxee ne : " Ñëwleen ci li Yàlla wàcce ak ci Yonent bi ", nga gis naaféq ya dëddu ko."
4,JIGÉEN ÑA,62,"Naka mu? Bu leen musiba dalee jóge ca lañu jëf, ba tax ñu ñëw ci yaw di giñ ci Yàlla, naan : " Bëggunu woon ludul rafetal ak juboo "."
4,JIGÉEN ÑA,63,"Ñooña, Yàlla xam na la nekk ci seeni xol. Nanga leen dëddu [dummóoyu] te nanga leen waar, waxleen ci seen bopp wax ju jotal."
4,JIGÉEN ÑA,64,"Yónniwunu ab Yonent ludul ne dañu koo wara topp ci ndigalu Yàlla. Te ñoom ba ñu tooñee seen bopp, bu ñu dikkoon ci yaw di sàkku jéggalu Yàlla, Yonent bi jéggalul leen, kon danañu fekk Yàlla mu di Jéggalaakoon, di Jaglewaakoon."
4,JIGÉEN ÑA,65,"Mukk ! Giñ naa ci sa màggug Boroom ! Duñu gëm mukk [di ay jullit] li feek àtteloowuñu la la ca seen diggante te baña am benn ñag -ñagi xol ca la nga àtte, nangul la ak xol bu tàlli."
4,JIGÉEN ÑA,66,"Su fekkoon ñoon Dañu leen sant ñu reyante mbaa ñu génn seeni kër, duñu ko def ludul ñu néew ci ñoom. Te su ñu defoon lañu leen di waare, mu gën ca ñoom, te gëna dëgëral seen ngëm."
4,JIGÉEN ÑA,67,"Te kon ñu jox leen pey gu màgg jóge ci ñun,"
4,JIGÉEN ÑA,68,"te kon ñu gi ndi leen teg leen ca yoon wu jub xocc wa."
4,JIGÉEN ÑA,69,"Ku topp Yàlla ak Yonent ba ñooña ànd nañook ña Yàlla wàcce xéewalam ci ñoom : ca Yonent ya ak way-dëggu ña [daraja ju kawe saxaaba ya], ak ña dee ci xare ngir Yàlla, ak ñu sell [ñu yiw] ña, ndaw àndandoo yu jekk !"
4,JIGÉEN ÑA,70,"Loolooy ngëneel la jóge ca Yàlla. Te Yàlla doy na, mat na sëkk boroom xam-xam."
4,JIGÉEN ÑA,71,"Éy yéen ñi gëm ! Nangeen fagaru ci seen [coongum noon], moo xam ngeen tasaaroo walla ngeen àndandoo."
4,JIGÉEN ÑA,72,"Te amna ci yéen kuy des-deslu ginnaaw ba lu metti dal leen, mu daldi wax ne : " Man Yàlla xéewal na ma ba ma àndul ak ñoom fekke loolee [dee ci xare] " ;"
4,JIGÉEN ÑA,73,"te bu ngeen amee ndam lu leen Yàlla jox, muy wax mel ni cofeel doxul seen digganteek ñoom, ne : " Aka neexoon ma ànd ak ñoom ba am ndam lu rëya rëy [al al ja] "."
4,JIGÉEN ÑA,74,"Ña jaay seen dundug àddina jënde ko àllaaxira, nañu xare ci yoonu Yàlla. Képp ku xare ci yoonu Yàlla ba dee ca, mbaa mu not kàddu ndam la, Danañu ko jox pey gu rëy."
4,JIGÉEN ÑA,75,"Waaw yéen, lu leen nekkal ci baña xeex ci yoonu Yàlla [yiiraale] ñi néew doole ci góor, ak jigéen, ak xale yi? Ñoom ñuy wax naan : " Yaw suñu Boroom !Génne ñu ci dëkk bii aw nitam diy tooñkat te nga boole ñook ku ñuy sàmm, jox ñu ku ñuy dimbali, ñoo tà nnal sa bopp "."
4,JIGÉEN ÑA,76,"Ñi gëm, ñi ngi xare ci yoonu Yàlla, ñi weddi di xare ci yoonu xërëm [taguut]. Xeexleen ak farandooy Séytaane, pexem Séytaane lu néew doole la."
4,JIGÉEN ÑA,77,"Ndax gisoo ña nga xam ne waxoon nañu leen ne : " Téyeleen seeni yoxo, te ngeen farlu ci julli, tey génne asaka ! " Te bu ñu leen digalee xare, ñenn ci ñoom ragal nit ña ni ñu ragalee Yàlla, walla sax ragal gu gëna tar, ñu naan : " Suñu Boroom ! Lu tax nga digle xare ci ñun ? Lu teewoon nga yeexe ñu ba beneen àpp bu jege ? ". Neel : " Yóbbalu à ddina lu néew la, te àllaaxira moo dàq ci ku ragal Yàlla. Te bu boobaa duñu leen tooñ lu toll ni karanu xooxu tàndarma."
4,JIGÉEN ÑA,78,"Fu ngeen mëna nekk dey, dee danaleen fa fekk, doonte la dangeena nekk ci tata yu ñoŋ. Te bu leen lu neex dikkalee, ñu ne : " Lii ci Yàlla la bawoo [jóge]. ". Bu leen naqar dalee, ñu ne : " Lii ci yaw [Muxammad] la jóge. ". Neel : " Lépp ca Yàlla la jóge. " Waaw ana lu nekk ca ñooña nit ba xawuñoo déggati wax [ju am njariñ] ?"
4,JIGÉEN ÑA,79,"Lu la dal ci lu baax ma nga jóge ca Yàlla, lu bon lu la dal ci sa bakkan la jóge. Te yónni Nañu la [yaw Muxammad] nga di ab Yonent. Te Yàlla doy na seede ci lépp."
4,JIGÉEN ÑA,80,"Képp ku topp Yonent ba topp na ndigalu Yàlla. Ku dummóoyu Xamal ne yónniwuñu la ci ñoom ngir nga di leen wattu."
4,JIGÉEN ÑA,81,"Danañu wax ne : " Nangul nañu la ! " Te bu ñu jóge ci yaw, ab kurél ci ñoom dana fanaanoo lu wuuteek lañu la waxoon. Yàlla Dana bind lañu fanaane. Nanga leen dëddu te nga wéeru ci Yàlla. Yàlla doy na ndëgërlaay."
4,JIGÉEN ÑA,82,"Moo ndax ñoom dañu dul settantal Alxuraan ? Alxuraan, bu jóge woon ci keneen kudul Yàlla, fàwwu ñu gis ca ay juuyoo ciy waxam !"
4,JIGÉEN ÑA,83,"Su leen mbir ma dikkale ci kóolute walla tiitaange, ñu siiwal ko. Te bu ñu ko delloo woon ca Yonent ba walla kilifa ya nekk ca ñoom, kon ña ko soloo xam ne ñoom danañu ca am lu leer bu dul woon ak xéewali Yàlla ak yërmaandeem ci yéen. Giñ naa ne kon lim bu néew ci yéen moo dul topp [Séytaane]."
4,JIGÉEN ÑA,84,"Xareel ci yoonu Yàlla, sasewuñu la ludul sa bopp, te nanga ñaax ñi gëm, amaana Yàlla fegal la ayu yéefër ya. Te Yàllaa gëna tar ng aañ, Moo gëna tar xorñoñal."
4,JIGÉEN ÑA,85,"Képp ku taxawu nit [dooleel ko] taxawaay bu rafet, dana ca am cër ; ku taxawu nit [dooleel ko] cig ñaawtéef, dana ca am bàkkaar ba. Yàlla Kuy seetlu lépp la."
4,JIGÉEN ÑA,86,"Bu ñu leen ñuyyoo, nangeen delloo ñuyyoo bu gëna rafet ; mbaa bu na mel. Yàlla Kuy natt lépp la."
4,JIGÉEN ÑA,87,"Amul jeneen yàlla yu dul Moom Yàlla ! Fàwwu danaleen dajale Bis-pénc ba, sikkuwut. Te kan moo gëna dëgguy wax Yàlla ? [Amul]"
4,JIGÉEN ÑA,88,"Lu ngeen am ? Ca naaféq ya, amna ñaari kuréel.Te Yàlla delloo na leen ca lañu fàggu woon. Moo ndax dangeena bëgg gindi ka Yàlla bàyyi cig réer ? Ku Yàlla bàyyi cig réeram, doo ko mën wutal yoonu mucc."
4,JIGÉEN ÑA,89,"Ñanga ne siiw ngeen weddi, na ñu weddee [ñoom] : ndax ngeen yem ! Buleen jàpp ay xarit ci ñoom, li feek ñuy gàddaay jëm ci yoonu Yàlla. Bu ñu dëddoo, jàppleen leen te reyleen fu ngeen leen mëna fekk ; te buleen wut ci ñoom xarit waxumalaak ndimbal,"
4,JIGÉEN ÑA,90,"ludul ña jóge ca nit ñoo xam ne kóllare dox na ci seeni diggante, ak ña jëm ci yéen te fekk xeex ak yéen di lu tiis ci seeni xol, walla ñu xeex ak ña bokk ca ñoom. Bu sooboon Yàlla, Mu xiir leen ci yéen, te kon ñu farlu ci xeex ak yéen. Bu ñu leen bàyy ee, berleen, xeexuñu ak yéen, te ñu doxal jàmm ak yéen, Yàlla mayatuleen wenn lay wuy tax ngeen mën dal ci seen kaw."
4,JIGÉEN ÑA,91,"Dangeen gis ñeneen ñu bëgg jàmm dox seeni diggante, ñoom ak yéen ak seen biir. Saa yu ñu leen xëccee jëme leen ci bokkaale, ñu yabu ca lool. Bu ñu leen bàyyiwul, berleen te jàmmoowuñu ak yéen, te wàccewuñu seen yoxo ci yéen, jàppleen leen, reyleen fépp du ngeen leen fekk. Ñooñu, may Nañu leen ci ñoom ndigal lu wér ci ñu nennu leen."
4,JIGÉEN ÑA,92,"Yellul ab jullit rey ab jullit, ludul ci njuumte. Ku rey jullit ci njuumte, war na mu goreel jaam bu nekk jullit te jox ndàmpaay ay mbokkam, ndegam defuñu ko sarax [Baal ko ko]. Bu fekkee ka ñu rey dafa di ab jullit bu bokk ca nit ña nekk seeni noon, goreel jaam bu jullit rekka war ka reye. Bu bokkee ci ñoo xam ne kóllare dox na ci seen diggante, dana ko war ndàmpaay lu mu jox ay mbokkam ak goreel jaam bu di jullit. Ku gisul [jaam bu mu goreel], na woor ñaari weer yu toftaloo mu di tuub gu Yàlla nangu. Yàlla Ku xam la, Ku xereñ la."
4,JIGÉEN ÑA,93,"Ku rey ab jullit te tey ko, peyam Safara la, te dafay béel. Merum Yàlla ak rëbbam tegu ci kawam, te mbugal mu mag moo ko fay xaar."
4,JIGÉEN ÑA,94,"Éy yéen ñi gëm ! Ndegam dox ngeen ci yoonu Yàlla, nangeen leerlu bu baax te buleen nattu ñay wone jàmm, buleen ne ko : " Doo jullit ", ngir bëgg wut alali àddina. Alal yu baree nga ca Yàlla. Te sax yéen noonu ngeen meloon bu yàggul ; terewul Yàlla jox na leen xéewal. Deeleen di leerlu. Yàlla deñ na kumpa ca la ngeen di def."
4,JIGÉEN ÑA,95,"Ña bokk ci jullit yi toog baña xareji ci ludul ngànt, duñu yem mukk ak ña xare ca yoonu Yàlla ak seeni alal ak seeni bakkan. Ña xareji, Yàlla defal na leen ngëneel ak daraja ca kaw ña toog baña xareji. Waaye ñoom ñépp nag Yàlla dig na leen Àjjana ; teewut itam Mu defal ngëneel way-xare ya ca kaw ña toogoon, ña xare ji muy pey gu màgg ;"
4,JIGÉEN ÑA,96,"muy yokkute gu tukkee ci Yàlla, ak njéggal ak yërmaande. Yàlla Jéggalaakoon la, Jaglewaakoon la."
4,JIGÉEN ÑA,97,"Ña Malaaka ya jël seeni ruu te ñu doon tooñ seen bopp, Danañu leen laaj : " Ca la ngeen nekkoon ? " [baña dem xareji] - Ñu toontu ne : " Danoo nekkoon ñu ñu néewal doole ci kaw suuf ". Ñu neleen : " Moo ndax suufus Yàlla si dafa yaatuwul ba ngeen mëna gàddaay jëm feneen ? ". Ñooña Safaraa di seen dëkkuwaay. Te ndaw muj gu bon !"
4,JIGÉEN ÑA,98,"Ba mu des ña néew doole : ci góor ñi, ak ci jigéen ñi, ak xale yi ci ñàkk pexe, bu ñu gindikoo [ba genn màkka]"
4,JIGÉEN ÑA,99,"Ñooña xéy-na Yàlla jéggal leen. Yàlla Kuy baale la, di jéggale."
4,JIGÉEN ÑA,100,"Ku gàddaay ngir Yàlla, fu mu mëna jëm, dana fa fekk delluwaay yu bari ak ug yaatal. Ku génn këram, di gàddaay ngir Yàlla ak ub Yonentam, ba dee dab ko, kooku peyam Yàlla warlul na ko ko. Yàlla Jéggalaakoon la, Jaglewaakoon la."
4,JIGÉEN ÑA,101,"Bu ngeen di tukki ci réew yi, aayul ci yéen ngeen wàññi ci julli yi, bu ngeen ragalee yéefër yi fitnaal leen, yéefër yi seeni noon lañu yu bir."
4,JIGÉEN ÑA,102,"Boo nekkee [Muxammad] ci seen biir, te nga jiite leen ci julli, na benn kurél ci ñoom ànd ak yaw, na beneen kurél ba jël seeni ngànnaay. Bu ñu sujjóotee ñu nekk ca ginnaaw ñay julli, kurél boobu julliwul woon ñëw [bu bu jëkk ba noppee] julli ànd ak Yaw. Nañu fogu te jël seeni ngànnaay. yéefër yaa ngi ne siiw ngeen sàggane seeni ngànnaay ak seeni yóbbal, ba ñu song leen menn cong mu tar. Aayul ci yéen su amee lu leen lor ci taw walla ngeen wopp, ngeen tëral seeni ngànnaay te fogu Yàlla xaaroo na yée far yi mbugal muy doyadale [toroxale]."
4,JIGÉEN ÑA,103,"Bu julli ga sottee, tudduleen Yàlla ci taxawaay ak ci toogaay, ak bu ngeen tëddee. Te bu ngeen nekkee ci kóolute, nangeen taxawal julli. Julli kat, doon na lu ñu sàkkal ay waxtu ci kaw jullit ñi."
4,JIGÉEN ÑA,104,"Buleen yaanaani ci am cong. Bu ngeen di metitlu [ci ay jam-jam], ñoom it am nañu metit ni yéen, te yéen yaakaar ngeen ci Yàlla loo xam ne yaakaaruñu ko ñoom. Te Yàlla Ku Xam la te Xereñ."
4,JIGÉEN ÑA,105,"Wàcce Nañu ci Yaw Téere ba ci dëgg, ngir nga àtte diggante nit ñi ni la ko Yàlla xamalee. Bul doon kuy layal wurujkat ya."
4,JIGÉEN ÑA,106,"Jéggalul Yàlla, Yàlla Jéggalaakoon la, Jaglewaakoon la."
4,JIGÉEN ÑA,107,"Bul dàggasanteek ñiy wuruj seen bopp. Yàlla safoowul ku di wurujkat di bàkkaarkat."
4,JIGÉEN ÑA,108,"Nëbbu nañu nit ñi, waaye mënuñoo nëbbu Yàlla. Ndax mook ñooma nekkoon bañuy fanaanoo ay wax yu ko neexul. Lañu doon def, Yàlla péeg na ko [ci xam-xam]."
4,JIGÉEN ÑA,109,"Yéena ngi noonu di layal ñooñu ci dundug àddina bi. Waaye ana kan moo leen di layal ca Bis-pénc ba ? Walla ana kan mooy doon seen wéeruwaay ?"
4,JIGÉEN ÑA,110,"Képp ku def ñaawtéef mbaa mu tooñ boppam, gaaw jéggalu Yàlla, dana fekk di Jéggalaakoon, di Jaglewaakoon."
4,JIGÉEN ÑA,111,"Ku fàggu bàkkaar, defu ko kenn kudul boppam. Yàlla Ku xam la, di Ku xereñ."
4,JIGÉEN ÑA,112,"Ku def ñaawtéef walla bàkkaar ba noppi jii ñ ko ku ca set wecc, kooka yenu ma duur ak bàkkaar bu bari."
4,JIGÉEN ÑA,113,"Bu dul woon teraanga Yàlla ak yërmaandeem ci yaw, kon ab kurél ci ñoom danañu ittewoo sànk la. Waaye sànkuñu kenn kudul seen bopp, loruñu la ci dara. Te Yàlla wàcce na ci yaw Téere ba ak xam-xamu ràññee [xereñ], te xamal na la loo xamul woon. Te xéewali Yàlla ci yaw rëy na."
4,JIGÉEN ÑA,114,"Lu bari ca la ñuy déeyoo lu baax nekku ca, ludul ci waxi kuy digle sarax, walla njekk, walla jubale ci diggante nit ñi. Ku def loolu, di sàkku ngërëmul Yàlla, Dana ñu ko jox [ëllëg] pey gu màgg."
4,JIGÉEN ÑA,115,"Képp ku juuyoo ak Yonent ba gannaaw ba njub ga feesee ci moom, muy topp lu wuuteek yoonu jullit ña, Danañu ko méngaleek la mu méngool, te séndal ko Safara. Ndaw delluwaay bu bon !"
4,JIGÉEN ÑA,116,"Yàlla du baale ku Ko bokkaale. Wa aye ludul loolu Dana ko baale ku Ko neex. Te képp kuy bokkaale Yàlla, réer na réer gu sori."
4,JIGÉEN ÑA,117,"Te kat ñoom ay xërëm yu ñu jigéenal ak Séytaane su fétterlu doŋŋ lañuy jaamu di ko woo bàyyi Yàlla."
4,JIGÉEN ÑA,118,"Yàlla rëbb na ko ca la mu wax moom [Séytaane], ne : " Fàwwu danaa jël ci say jaam ab cër bu takku "."
4,JIGÉEN ÑA,119,"Mu waxaat [moom Séytaane] : " Waat naa ne danaa leen réeral, danaa leen nax ca la ñuy xemmem, danaa leen digal ñu dog noppi jur gi, danaa leen sant ñu soppi ni Yàlla bindee [bindeef yi]. Ku bàyyi Yàlla, jàppe Séytaane muy kilifaam, yàqule na yàqule gu bir."
4,JIGÉEN ÑA,120,"Danaleen dig, xemmemlu leen. Te Séytaane du dige ludul ay wor."
4,JIGÉEN ÑA,121,"Ñooñu seeni dëkkuwaay mooy Safara. Te kenn duleen ca musal !"
4,JIGÉEN ÑA,122,"Ñi gëm te jëf aw yiw. Danañu leen dugal Àjjana yu ay dex di daw ci suufam, dañu fay béel ba fàwwu. Digeb Yàlla lu dëggu la. Te sax, ana kan moo gëna dëggu ay wax Yàlla ?"
4,JIGÉEN ÑA,123,"Mbir ma ajuwul ci seeni mébét walla ci mébétu ña jotoon Téere. Waaye ku def ñaawt éef, jot peyam, kenn du ko mëna amal kilifa gu ko yiir mbaa mu ko mëna dimbali ginnaaw bu ca Yàlla génnee."
4,JIGÉEN ÑA,124,"Ku jëf, jëf ju bokk ci aw yiw, di góor mbaa muy jigéen, te di ab jullit, ñooña danañu dugg Àjjana; te kenn duleen ca tooñ [ba waññil leen] lu toll ni mboxosu xooxu tàndarma."
4,JIGÉEN ÑA,125,"Ana ku gëna rafet diine ku jubale boppam Yàlla, te di kuy rafetal [jëfam], tey roy diiney Ibraayma cig wéetal Yàlla ? Te Yàlla Moom jàppe na Ibraayma soppeem."
4,JIGÉEN ÑA,126,"Yàllaa moom li nekk ci asamaan yeek suuf si. Te Yàlla lépp la peeg."
4,JIGÉEN ÑA,127,"Ña nga lay laaj nga ubbee leen ci jigéen ñi. Neel : " Yàlla Danaleen ubbee ci ñoom, ak lañu leen jàngal ca Téere ba [di leeral lu jëm ci] jirim yu jigéen yi nga xam ne joxooleen leen lañu digle ci ñoom, te ngeen xemmem takk le en, [ak leeral lu jëm ca] ñu néew doole ña ci xale yi ". [Ak di leen digal] ngeen taxawu jirim ci ag maandute. Lu ngeen ca def ci ñoom ci lu baax, Yàlla xam na ko."
4,JIGÉEN ÑA,128,"Bu ku jigéen ragalee ci jëkkëram naqar walla mu foñ ko, aayul ñu yéwénoo ñoom ñaar, ba juboo ci lenn, ndaxte yéwénoo moo gën, te bakkan dafa gaawa jeng jëm ci nay. Waaye bu ngeen rafatalee te ragal Yàlla, Yàlla ku deñ-kumpa la ci seeni jëf."
4,JIGÉEN ÑA,129,"Dungeen mënaa maandu mukk ci diggante jigéen ñi, doonte xér ngeen ci yemale leen. Waaye, bu leen jeng, jeng gu jéggi dayo ba tax ngeen bàyyi kenn ci ñoom ba mu mel ni ku ñu aj. Waaye, bu ngeen yéwénalee sellal te ragal Yàlla, Yàlla di ab Jéggalaakoon di ab Jaglewaakoon."
4,JIGÉEN ÑA,130,"Bu ñu tàggoo [jëkkër ak jabar], Yàlla dana woomal ku ca nekk ci ag yaatalam. Yàlla Ku yaatu mbir la, di Ku xereñ"
4,JIGÉEN ÑA,131,"Te li nekk ci asamaan yeek suuf si, Yàllaa ko moom. [ñun Yàlla], déggoon Nañu ña jotoon Téere, lu jiitu seeni jamoni ak yéen it neleen : " Ragal-leen Yàlla ! ". Te bu ngeen weddee, nangeen xam ne Yàllaa mo om li nekk ci asamaan yeek suuf si. Yàlla Ku woomal la te yayoo cant."
4,JIGÉEN ÑA,132,"Te it, li nekk ci asamaan yeek suuf, Yàlla doy na ci te mat na sëkk Kilifa."
4,JIGÉEN ÑA,133,"Bu ko sooboon Mu jële leen fi, yéen nit ñi, indi fi ñeneen. Te loolu, Yàlla mën na ko."
4,JIGÉEN ÑA,134,"Koo xam ne yoolu àddina bi la bëgg, [na xam ne] Yàlla amna lu mu yoole ci àddina ak ca àllaaxira. Te Yàlla Kuy dégg la, Kuy gis la."
4,JIGÉEN ÑA,135,"Éy yéen ñi gëm ! Taxawleen temm ci maandute, di seede ngir Yàlla doonte seede soosu [lu naqari la] luy dal ci se en kaw, walla ci seeni waajur, walla ci kaw seeni njaboot, walla seeni jegeñaale. Su dee ku woomal la walla ku ñàkk, Yàllaay ki gën pey ci ñoom ñaar ñépp. Buleen topp seeni bànneex ba ñàkka maandu. Bu ngeen jéggalee [seede] walla ngeen dëddu baña seede, xamleen ne Yàlla Ku deñ-kumpa la ci li ngeen def."
4,JIGÉEN ÑA,136,"Éy yéen ñi gëm ! Doyluleen Yàlla ak ub Yonentam, ak Téere ba Mu wàcce ci Yonentam, ak Téere ba wàcc la jiitu. Képp ku weddi Yàlla, aki Malaakaam, ak Yonentam, ak Bis-pénc ba, réer na réer gu sori [dë gg]."
4,JIGÉEN ÑA,137,"Ña nga xam ne dañoo gëm ba noppi weddi, daldi gëm, weddiwaat, seenug weddi di gëna tar, Yàlla duleen jéggal, te it duleen gindi teg leen ci yoon wu leer wa."
4,JIGÉEN ÑA,138,"Bégalal [xamalal] naaféq ya ci ne am nañu mbugal mu metti,"
4,JIGÉEN ÑA,139,"ña jàppe yéefër ya ay xarit, bàyyi fa jullit ña, ndax nee dañuy sàkku ci ñoom teraanga, te moone teraanga jéppa ngi ca Yàlla."
4,JIGÉEN ÑA,140,"Te wàcceel na leen ca Téere ba, xamal leen ne : bu ngeen déggee ay nit ñuy weddi aka ñaawal [yéjji] ndigali Yàlla yi, buleen toog ak ñay def loolu ba bañuy xuus ci weneen waxtaan. Lu ko moy dangeen di mel ni ñoom [cig weddi]. Yàlla Kuy dajale la naaféq yaak yéefër ya ñoom ñépp ca biir Safara."
4,JIGÉEN ÑA,141,"Ña nga xam ne ñanga téyandi seen bopp ci yéen ; su leen Yàlla joxee ndam, ñu gaaw ne : " Ndax ànduñu woon ak yéen ? " ; bu yéefër yi amee cër ci ndam, ñu neleen : " Xanaa du ñoo leen doon song [yéen yéefër yi] te ñu fegal leen jullit ñi ? ". Yàlla Dana àtte seen diggante Bis-pénc ba. Te du jox yéefër yi ndam ci kaw jullit ñi."
4,JIGÉEN ÑA,142,"Naaféq ya dañuy jéema nax Yàlla, te fekk Yàlla Danaleen juuy. Te bu ñu taxawalee julli, taxaw ci tàyyeel, di ngistal ci bëti nit ñi. Te duñu tudd [fàttaliku Yàlla] ludul ñu néew ci ñoom."
4,JIGÉEN ÑA,143,"Ñuy deŋŋi-deŋŋi ci diggante yooyu, féetewuñu ci ñii, féetewuñu ca ñaa. Ku Yàlla bàyyi cig cànkuteem, kenn du ko mëna teg ci yoon wu jub wa."
4,JIGÉEN ÑA,144,"Éy yéen ñi gëm ! Buleen jàppe yéefër yi ay xarit bàyyi jullit ña. Ndax dangeen bëgga jox Yàlla lay wu jub ci seen kaw ?"
4,JIGÉEN ÑA,145,"Naaféq yaa nga ca dëru ya gëna suufe ca Safara, te kenn duleen dimbali,"
4,JIGÉEN ÑA,146,"ba mu des ña tuub, réccu, te sellal [yéwénal], jubbantiku te tënku ci Yàlla te sellal seenug jaamu Yàlla. Ñooña, ñook jullit ñee ànd. Te Yàlla Dana jox jullit ñi pey gu màgg."
4,JIGÉEN ÑA,147,"Lu Yàlla di doye mbugal leen? Bu ngeen dee sant Yàlla te gëm ko, Yàlla di Kuy nangug cant, di Ku xam lépp nag."
4,JIGÉEN ÑA,148,"Yàlla bëggul ku fésal wax ju ñaaw, ndegam nekkul ku ñu tooñ. Yàlla Kuy dégg la, Ku xam lépp."
4,JIGÉEN ÑA,149,"Bu ngeen fésalee yiw, walla ngeen nëbb ko, walla ngeen baale lu bon, Yàlla kuy baale la te Ku am kàttan la."
4,JIGÉEN ÑA,150,"Ña weddi Yàlla aki Yonentam, te bëgga téqale Yàlla aki Yonentam, te naan : " Gëm nañu ñenn ña, weddi ñenn ña [ca Yonentam ya] ", tey jéema am ca yoon wa nekk ca diggante weddeek ngëm,"
4,JIGÉEN ÑA,151,"ñooña ñooy dëgg-dëggi yéefër ! Te Danañu xaaroo yéefër yi mbugal mu leen di toroxal."
4,JIGÉEN ÑA,152,"Waaye ña gëm Yàlla aki Yonentam te xàjjalewuñu kenn ci ñoom, ñooña gaay Danañu leen jox seen pey. Te Yàlla Jéggaleekoon la, Jaglewaakoon la."
4,JIGÉEN ÑA,153,"Ña jotoon ab Téere, ñangay laaj, bëgg nga wàcce ca ñoom ab Téere bu bawoo asamaan. Waaye ñoom sax laajoon nañu Muusaa lu gëna rëy loolu, ndax dañu ne ko : " Won ñu Yàlla ñu janook Moom ! ". Dënnu ga fàdd leen ngir seen bàkkaar bo obu. Ba loola jàllee, ñuy jaamu yëkk wa, ginnaaw ba leen dëgg gu bir dikkalee. ñu baal leen loola, topp ñu jox Muusaa kiliftéef gu bari."
4,JIGÉEN ÑA,154,"ñu yékkati doj wa ca seen kaw ngir fasanteek ñoom kóllare, ñu neleen woon : " Dugguleen ci buntu bi ànd ak di suj jóot " ; Neeti leen : " Buleen jalgati bisub gaawu " ; ñu jàppe woon ak ñoom kóllëre gu dëgër."
4,JIGÉEN ÑA,155,"Ci sababu firig seen kóllare ak seen weddi kàdduy Yàlla ya, ak rey ga ñu rey Yonent ya ci ludul dëgg, ak la ñuy wax naan: " Suñuy xel muuru na ". Li am kay moo di Yàllaa fatt seeni xol ci sababus seenug lañu weddi, ñu néew ñoo gëm ca ña bokk ca ñoom."
4,JIGÉEN ÑA,156,"Ak ca sababus lañu weddi, te wax ci Maryaama duur [fen] wu rëy."
4,JIGÉEN ÑA,157,"ak ca lañu wax ne : " ñoo rey Masiixu Iisaa, doomi Maryaama, Yonentub Yàlla ba ". Te reyuñu ko, daajuñu ko ci ay bant ; waaye dañu leen koo nirëleel ñu cay werante ! Wóor na ne ci am lënt lañu nekk ci mbir moomu: amuñu ca benn xam-xam ludul topp seen njort, te nag reyuñu ko de."
4,JIGÉEN ÑA,158,"li am kay mooy Yàllaa ko yékkati jëme ko ca Moom. Te Yàlla di Ku not lépp, di Ku xereñ."
4,JIGÉEN ÑA,159,"Dana am ñenn ca ña jotu Téere, ñoo xam ne fàwwu danañu ko gëm balaa muy dee [Moom Iisaa doomu Maryaama]. Te Bis-pénc ba moom dana nekk seede ci ñoom."
4,JIGÉEN ÑA,160,"Te sababus tooñug Yaxuud ya, araamaloon Nañu ca ñoom yu sell ya daganoon ca ñoom, ak lañu daan férawle ñu bari soril leen diine,"
4,JIGÉEN ÑA,161,"ak lañu doon lekk ribaa - te ñu tere woon leen ko - ak di lekk alali nit ña ci neen. Nañu xam ne ñun Yàlla xaaroo Nañu yéefër ya mbugal mu metti."
4,JIGÉEN ÑA,162,"Waaye ñay woroomi xam-xam yu xóot ca ñoom ak ña ca gëm, gëm nañu lañu wàcce ci yaw [Muxammad] ak lañu wàcce woon mu jiitu la. Ak ñay taxawal julli ak ñay génne asaka, ak ña gëm Yàlla ak Bis-pénc ba, ñooñee, Danañu leen jox pey gu rëy."
4,JIGÉEN ÑA,163,"Sol Nañu [ñun Yàlla] leerug Yonent ci yaw [Muxammad] ni ñu ko sole woon ca [Nóoyin] ak Yonent ya toppoon ca moom. Sol Nañu ko Ibraayma ak Ismaayla ak Isaaqa ak Yanqóoba, ak sët ya ak Iisaa, ak Ayuuba, ak Yuunusa, ak xaaruun, ak Suleymaan, te jox Nañu Daawuda ab Téere bu tudd [Sabuur]."
4,JIGÉEN ÑA,164,"Ak Yonent yoo xam ne nettali woon Nañu leen seeni mbir lu jiitu, ak ñeneen ñu ñu la nettaliwul [seeni mbir] - Te Yàlla wax na ak Muusaa waxante tigi -"
4,JIGÉEN ÑA,165,"ñu di ay Yonent yuy bégle ak xuppe ngir nit ñi baña am lay wu mëna yey Yàlla, ginnaaw ba leen Yonent ya xamalee dëgg. Yàlla ku am kàttan la, di Ku tedd."
4,JIGÉEN ÑA,166,"Waaye Yàlla seede na la Mu wàcce ci Yaw, te ci xam-xam la ko wékk. Te Malaaka ya it seede nañu. Te Yàlla doy na, mat sëkk seede."
4,JIGÉEN ÑA,167,"Ña weddi tey féew nit ñi yoo ñu Yàlla, réer nañu réer gu sori."
4,JIGÉEN ÑA,168,"Ña weddi te tooñ, Yàlla duleen baal, duleen gindi, teg leen ci yoon wu jub wa"
4,JIGÉEN ÑA,169,"ludul xanaa ca yoonu Safara, te dañu fay béel ba fàwwu. Loola di lu yombu Yàlla."
4,JIGÉEN ÑA,170,"Éy yéen nit ñi ! Yonent bi indil na leen dëgg te bawoo fa seen Boroom. Kon gëmleen, [su ngeen ko defee], moo gën ci yéen de. Bu ngeen weddee nag, xamleen ne Moo moom la ca asamaan ya ak suuf si. Te Yàlla di Ku xam, di Ku xereñ."
4,JIGÉEN ÑA,171,"Éy yéen ñoñ-téere, buleen jéggi dayo ci seen diine, te buleen wax ci Yàlla ludul lu nekk dëgg. Ku ñu barkeel ka di Iisaa, doomi Maryaama, doonul ludul Yonentub Yàlla, di kàddoom ga Mu sànni ca Maryaama, di ruu gu tukkee ci Moom. Kon gëmleen Yàlla ak Yonentam. Te buleen di wax nit [Yàlla]. Bàyyileen wax jooju ! Moo gën ci yéen. Yàlla Moom kenn rekk la. Sellam gi jombaate naak Muy am doom. Moom mooy boroom li nekk ci asamaan yeek suuf si, te Yàlla doy na sëkk wéeruwaay."
4,JIGÉEN ÑA,172,"Ku ñu barkeel ka [Iisaa], du jomlu te du jombulu ci nekk jaamab Yàlla, Malaaka ya gëna jegeñ seen Boroom, ñoom it duñu ko jomlu ci jombu koo jaamu. Képp ku jomlu ci jomb koo jaamu, Yàlla Danaleen fang ñoom ñépp jëme leen ca Moom."
4,JIGÉEN ÑA,173,"Ñi gëm nag tey jëf ay yiw, Yàlla Danaleen jox seen pey ba yokkal leen ca ngënéel am. Waaye ña jomlu tey rëy-rëylu, Danañu leen teg mbugal mu metti. Te duñu gis [am] keneen kudul Yàlla ku leen di mëna yiir walla dimbali,"
4,JIGÉEN ÑA,174,"Éy yéen nit ñi ! Aw lay dikkal na leen wu tukkee ca seen Boroom. Te wàcce Nañu ci yéen leer gu ni nàññ."
4,JIGÉEN ÑA,175,"Ña gëm Yàlla te jafandu ci Moom, Danaleen dugal ci yërmaandeem ak ci ngëneel, ci gindi leen, jubale leen ca boppam, teg leen ca yoon wa jub xocc."
4,JIGÉEN ÑA,176,"Danañu sàkku ci yaw ubbee [ci mbirum ndono]. Neel : " Yàllaa ngi leen di ubbee ci càppaacoli : bu nit faatoo di ku góor gu amul doom, te amna jigéen [bu mu bokkal ndey ak baay walla baay], moo moom génn-wàllu la mu bàyyi [ci alal]. Bu fekkee ne jigéena bàyyi, dee te amul doom, [moom càmmiñ ja] day donn alal ja jépp. Bu fekkee ne ñaari jigéen lañu, dañuy donn ñaari ñeenteeli alal ja mu bàyyi ginnaaw ; bu ñu dee ñu góor ak ñu jigéen, na ku góor am cëru ñaari jigéen. Yàlla dafa leen di leeralal ngir bañ ngeen réer. Yàlla xam na lu ne."
5,NDËN LA,1,"Éy yéen ñi gëm ! Nangeen matal pas-pasi kóllare ya. Dagan na ci yéen [yàpp] juri kër yi, ginnaaw ya ñu leen limal. Daganul it ya ñu rey te fekk ngeen armal ba noppi. Yàlla lu ko neex lay def."
5,NDËN LA,2,"Éy yéen ñi gëm ! Buleen ñàkka wormaal màndargay diiney Yàlla, ak weer wa ñu wormaal, ak mala ya nekk ay yool, ak mala ya ñu ràngal, ak ñay aj ca néeg bu ñu wormaal ba ngir sàkku ngëneel ci seen Boroom ak ngërëmam. Bu ngeen yéwwikoo, mën ngeena rëbb. Te mbañeeli nit ña leen te re woon jëm ca jàkka jañu wormaal, bumu tax ngeen di jéggi dayo. Nangeen di dimbalante ci ag mbaax ak ragal Yàlla te buleen dimbalante jëm ci bàkkaar ak noonoo. Te nangeen ragal Yàlla, Yàlla dey Ku tar mbugal la !"
5,NDËN LA,3,"Araam na ci yéen mala yu médd, ak deret, ak yàppu mbaam-xuux ak lañu rey tudd ca kudul Yàlla, ak mala mu wékku, ak bu ñu dóor ba mu dee, ak bu mbartal daanu, ak bu ñu jam béjjan, ak bu rabu àll am lu mu ca lekk - ludul la ngeen reendi -. (Terees na it) bu ñu reendi ci ay xërëm, ngeen di séd dalee ci wantaleb gisaane. Lu génn diine la. Tey jii, ña weddi naagu nañu ci seen diine : buleen leen ragal, ragal-leen Ma. Bis-pénc niki tey, matalal Naa leen seen diine, te xëpp naa leen Samay xéewal. Gërëm naa ci yéen Lislaam mu di seen diine. Koo xam ne dafa loru ci jamonoy xiif, te du dafa sóobu ci bàkkaar, Yàlla Jéggalaakoon la te Jaglewaakoon la."
5,NDËN LA,4,"Ñanga lay laaj lan moo dagan ci ñoom. Neel : " Yu sell ya ñoo dagan ci yéen, ak la leen seen rëbbukaay yi ngeen yore indil, yu deme ni xaj, na leen ko Yàlla jàngale. Mën ngeena lekk ca lañu leen jàppale te nangeen ca tudd turu Yàlla. Te nangeen ragal Yàlla. Yàlla Ku gaaw la ci natt jëf yi."
5,NDËN LA,5," " Bis niki tey, dagan na ci yéen [ñam] yu sell ya. Àtteb ñamu ña jotoon Téere dagan na leen, te seeni ñam yéen, dagan ca ñoom. Te it gor ñu jigéen ña yéwén ci jullit ñi, ak jigéen ña di ay gor, yiw ca ña leen jëkka jot Téere [dagan na ngeen sëy ak ñoom], ginnaaw ba ngeen joxee seen can ngir sëy mu bañ di njaaloo, ngeen bañ leena jàppe it ay coro. Képp ku weddi ngëm, ay jëfam sippiku [yàqu] na te àllaaxiraa, ca ña yàqule lay bokk."
5,NDËN LA,6,"Éy yéen ñi gëm ! Bu ngeen jógee jëm ci julli, nangeen raxas seeni xar-kanam ak seeni yoxo ba ca seeni conc ; te nangeen laal [raay - masaa] seen bopp ; nangeen raxas it seeni tànk ba ca ñaari dojor ya. Waaye bu ngeen jógee ci joteg sëy, nangeen sangu ; bu ngeen woppee mbaa ngeen nekk ci tukki, mbaa kenn ci yéen jóge ci wanag wa, mbaa ngeen bànneexu ci jigéen te amuleen ndox, nangeen tiim ci pàkk bu laab, ngeen raay seen xar-kanam ak seeni yoxo. Yàlla nammuleena teg aw tiis, waaye dafa leena bëgga laabal te matal xéewalam ci yéen ndax xéy-na ngeen sant Ko."
5,NDËN LA,7,"Fàttalikuleen xéewali Yàlla ci yéen, ak kóllare ya ngeen fasanteek Moom ba ngeen nee : " Dégg nañu te nangu nanu ". Te nangeen ragal Yàlla. Yàlla dey Ku xam li nekk ci xol yi la."
5,NDËN LA,8,"Éy yéen ñi gëm ! Nangeen nekk ñu taxaw temm ngir Yàlla, di ay seede cig maandute. Te mbañeel gu ngeen bañ aw nit, bumu xiir kenn ci ñàkka maandu. Nangeen maandu : moo gëna jege ragal Yàlla. Te Yàlla Ku ràññee li ngeen di def la."
5,NDËN LA,9,"Yàlla dig na ñi gëm tey jëf lu jiw [farataak sunna] xéewal ak pey gu rëy."
5,NDËN LA,10,"Ña nga xam ne weddi nañu te jàppe Suñuy tegtal ay fen, ñooña ñooy waa Safara."
5,NDËN LA,11,"Yéen ñi gëm, fàttalikuleen xéewali Yàlla ci yéen, ba mu amee kurél bu nammoona dal ci seen kaw te Ma fegal leen loxoy noon ya. Ragal-leen Yàlla. Ñi gëm nag, ci Yàlla doŋŋ lañu wara sukkandiku."
5,NDËN LA,12,"Yàlla fasante woon na kóllare ak waa Banii-Israayiil. ñu feeñal ci ñoom fukki kilifa ak ñaar. Yàlla neleen : " Maak yéeena ànd, bu ngeen di taxawal jullli [fonku ko], di génne asaka, te gëm Samay Yonent, di leen dimbali tey lebal Yàlla [ci seeni alal]. Bor bu rafet danaleen jéggal seeni bàkkaar [ñaawtéef ], dugal leen Àjjana yoo xam ne ay dex ay daw ci suufam. Ku weddi ginnaaw loolu te bokk ci yéen, [na xam ne] réere na yoon wu jub wa " !"
5,NDËN LA,13,"Ci sababus firi ga ñu firi kóllare ga, lañu leen rëbbe [ñun Yàlla], def seeni xol wow koŋŋ : dañuy toxal baat [maa naa ya] jële ko fa mu tëddoon, boole ca fàtte as lëf ca lañu leen waare woon. Te foo toll di gis ci ñoom ay wor, ludul ci lu néew ca ñoom. Nanga leen jéggal te jéllale. Yàlla safoo na ñay rafetal."
5,NDËN LA,14,"Ña def seen bopp ay [nasraan] it, fasante woon Nañu kóllare ak ñoom. Ñoom fàtte nañu as lëf ca lañu leen waare woon, tax ñu tàbbaal seen diggante noonoo ak mbañeel guy wéy ba Bis-pénc ba. Yàlla danaleen xala xabaar lañu daan def."
5,NDËN LA,15,"Éy yéen ñon-téere ! Sunub Yonent dikk na ci yéen, leeral na leen lu ba ri ci la ngeen nëbboon ca Téere ba, te muy jéllale itam lu bari ! Téere bu jóge ca Yàlla dikkal na leen, di leer guy leeral !"
5,NDËN LA,16,"Yàlla dana ca gindi képp ku topp ndigalam, muy yoonu jàmm. Te Danaleen génne cig lëndëm, tàbbal leen cig leer bu Ko soobee. Te teg leen ci yoon wu jub xocc wa."
5,NDËN LA,17,"Ña wax ne : " Ka ñu barkeel, doomi Maryaama, mooy Yàlla ! " weddi nañu Yàlla. - Neel : " Ana kan moo mënal Yàlla dara, su bëggoona rey ku ñu barkeel ka, doomi Maryaama, ak yaayam ak ñi nekk ci kaw suuf si ñépp ? Te Yàllaay Boroom asamaan yeek suuf si ak li ci seen diggante ". Moom Yàlla mooy sàkk li ko soob. Yàlla amna kàttan ci def lu ne."
5,NDËN LA,18,"Yaxuud yeek Nasraan yi wax nañu ne : " ñun nooy doomi Yàlla te di ay soppam. " Neel : " Lu tax mu mbugal leen ci sababus seeni bàkkaar ? " Li am kay mooy, yéen, ay nit ngeen ñu bokk ca ña Mu bind. Dana baal ku Ko soob, Dana mbugal it ku Ko soob. Te Yàllaa moom nguurug asamaan yeek suuf si ak lu nekk ci seen diggante. Te ca Moom la lépp di dellu."
5,NDËN LA,19,"Éy yéen ñoñ-téere ! Sunub Yonent dikk na ci yéen leeralal leen ginnaaw diir ba dox digganteem ak ka mujja feeñ ngir ngeen baña taafentaloo ne : " Kenn kuy waare walla kuy xamle dikkul fi ñun ". Amna ku dikkoon fi yéen kay di xamle aka waare. Te Yàlla amna kàttan ci def lu Ko soob."
5,NDËN LA,20,"(Fàttalikul) ba Muusaa waxee aw nitam, neleen : " Yéen samaw nit ! Fàttalikuleen xéewali Yàlla yi Mu defoon ci yéen, ba Mu defee ci yéen ay Yonent. Def leen ngeen di ay buur. Mu mayoon leen lu mu musul may kenn ci àddina bi."
5,NDËN LA,21,"Yéen samaw nit ! Dugguleen ci suuf su sell si leen Yàlla sédde. Te buleen walbatiku dellu ginnaaw, kon ngeen yàqule."
5,NDËN LA,22,"Ñu ne ko : " Yaw Muusaa, [xamal ne] suuf soosu ñu bari doolee fa nekk. Te ñun duñu ca mëna dugg mukk li feek génnuñu. Bu ñu génnee nag ñu doora dugg "."
5,NDËN LA,23,"Ñaari nit, ca ña ragal Yàlla, wax ne Yàlla teral na leen : " Dugguleen ca ñoom, ñu jaare ci buntu bi ; bu ngeen jàllee, yéen ay not. Te ci Yàlla doŋŋ ngeen wara sukkandiku ndegam ñu gëm ngeen "."
5,NDËN LA,24,"Ñu ne : " Yaw Muusaa ! [xamal ne] ñun, duñu fa dugg mukk li feek ña nga nekk foofa. Dem fa, yaak sa Boroom, ngeen xeex yéen foofa. ñun fii la ñuy toog "."
5,NDËN LA,25,"Mu ne : " Sam Boroom ! Mënaluma dara kudul man ak sama mbokk [xaaruuna : àtteel suñu diggantek ñiy sàqi ndigal "."
5,NDËN LA,26,"[Boroom bi tontu] ne: " Suuf soosu araam na leen ñeent-fukki at yoo xam ne danañu gëlëm di wëndéelu ci àll bi. Bul jàq ci mbiru ñiy sàqi ndigal "."
5,NDËN LA,27,"Nettalileen, ci lu dëggu, xibaari ñaari doomi Aadama ya. Ba ñu sàkkoo yool bu ñu jaamoo Yàlla ; te Yàlla nangul kenn ca ñoom ñaar, baña nangul ka ca des. Ka ñu nangulul wax ne : " Danaa la rey ". Ka ñu nangul ne ko : " Na la wóor yaw it ne, Yàlla ña ko ragal lay nangu seeni jëf "."
5,NDËN LA,28,"Te boo tàllalee sa loxo di ma rey man dey duma jëme sama loxo ci yaw waxantumalaak di la jéema rey : ndax man Yàlla Miy Boroom mbindeef yi laa ragal."
5,NDËN LA,29,"Te sax li ma namm moo di nga yenu sama bàkkaar boole kook sa bos : bu ko defee nga bokk ca waa Safara. Te loolu mooy peyug tooñkat ya."
5,NDËN LA,30,"[Ka ñu nangulul], bakkanam daldi koy xiir ci rey mbokkam. Mu daldi far bokk ca way-yàqule ña."
5,NDËN LA,31,"Yàlla daldi yebal baaxoñ buy gas suuf si ngir mu won ko naka lay suturaale néewub mbokkam moomu. [Ba mu gisee baaxoñ ba], mu daldi ne : " Ngalla man ! Ndax damaa yées baax oñ bii ba mënumaa suturaal néewub sama mbokk mi ? ". Daldi koy rëccu lool."
5,NDËN LA,32,"Ngir loolu, bokkal Nañu ca waa Banii-Israayiila, ne képp ku reyati nit koo xam ne reyul kenn, te deful njaaxum ci kaw suuf si, mel na ni rey na nit ñépp. Ku xettali nit, musal ko ci dee, mel na ni ku musal nit ñépp ci dee. Suñuy Yonent dikkal na leen ànd ak lay yu leer nàññ. Ginnaaw loolu, lu bari ci ñoom nekk ay yàqkat ci suuf si [àddina bi]."
5,NDËN LA,33,"Peyug ñay jéema xeex Yàlla ak Yonentam, tey dox di yàq ci suuf si, [seen àtte] nekkul ludul ñu rey leen, mbaa ñu daaj leen ci ay bant, mbaa ñu dagg seeni yoxo ak seeni tànk cig jàllawle, mbaa ñu génn leen réew ma. Ñu simboo gàcce ci àddina ; te mbugal mu rëy danaleen dal ca àllaaxira,"
5,NDËN LA,34,"ba mu des ñanga xam ne tuub nañu lu jiitu ngeen not leen : nangeen xam xéll ne Yàlla Jéggalaakoon la, Jaglewaakoon la."
5,NDËN LA,35,"Éy yéen ñi gëm ! Ragal-leen Yàlla, sàkkuleen lu leen di jigeeñal Yàlla te nangeen sonn ci liggéeyal Yàlla. Ndax Yàlla ngeen texe !"
5,NDËN LA,36,"Ña nga xam ne weddi nañu, bu ñu amoon àddina ak li ci biiram lépp ba dolli ca li na toll, bëgg koo joxe ngir jotoo ko ca mbugalum Bis-pénc ba, kenn duleen ko nangul. Te nag mbugal mu metteey dal ci seen kaw."
5,NDËN LA,37,"Danañu bëgga génn Safara, waaye duñu fa mëna génn. Am nañu fa mbugal mu sax dàkk."
5,NDËN LA,38,"Sàcc bu góor ak sàcc bu jigéen, dogleen seeni yoxo ñoom ñaar muy peyug lañu fàggu, di mbugal mu tukkee ca Yàlla. Moom Yàlla Aji-not la, Aji-xereñ la."
5,NDËN LA,39,"Ku tuub ginnaaw ba mu tooñee, te mu sellal jëfam, Yàlla dana ko jéggal. Ndax Yàlla Jéggalaakoon la, Jaglewaakoon la."
5,NDËN LA,40,"Moo ndax dangaa xamul ne Yàlla Moo moom nguurug asamaan yeek suuf si ? Dana mbugal ku Ko soob, dana jéggal ku Ko soob. Te Yàlla mën na lu ne."
5,NDËN LA,41,"Éy yaw Yonent bi ! Bula jëfi ñiy jëkkante di sóobu cig kéefar metti ; ci ña nga xam ne danañu wax ci seeni gimiñ ne : " Gëm nañu ", te seeni xol gëmul; ak ca ña nekki yaxuud, di dégluwaakooni fen, di dégluwaakooni ñeneen nit ñoo xam ne ag siwuñu ci yaw, dañuy soppi baat ba jële ko fa mu tëddoon. Danañu wax naan : " Bu ñu leen joxee lii, jël-leen ko, bu ñu leen joxul, moytuleen ". Ku Yàlla namma fitnaal, doo ko mënal dara fa Yàlla. Ña nga xam ne Yàlla nammuleena baal seeni xol, am nañu torox taane ci àddina ak mbugal mu rëy ca àllaaxira."
5,NDËN LA,42,"Dañuy déglu ay fen, di lekk lu araam, lu araam [lool]. Bu ñu la seetsee, nanga àtte seen diggante walla nga dëddu leen. Te sax boo leen dëddoo, duñu la mëna wàññi dara. Boo àttee, nanga àtte seen diggante ci maandute. Yàlla safoo na way-maandu ña."
5,NDËN LA,43,"Naka lañu lay àtteloo sax te ñu yor Tawreet, àttey Yàlla ya nekk ca biir ? Gannaaw loolu, ñu dëddu dëgg ga. Ñoom gëmuñu de."
5,NDËN LA,44,"ñun wàcce Nañu Tawreet, njub ak leer nekk ca Yonent ya nga xam ne wommatu woon nañu. Àtte nañu ca ña nekkooni yaxuud, ak niti Yàlla ya ak fóore ya. Te la nga xam ne dénkoon nañu leen ko [ci xam-xam] ci Téere Yàlla ba, ñu nekkoon ca ay seede. Buleen ragal nit ñi, ragal-leen Ma. Buleen weddi Samay laaya ci njëg gu néew. Képp du dul àtte ci li Yàlla wàcce, ñooña ñoo di ay yéefër."
5,NDËN LA,45,"Dogal Nañu ca ñoom ci Tawreet, ne ku rey nit ñu rey la ; naka noonu, ku fuq bët, ñu fuq bosam ; ku dog bakkan, ñu dog bosam ; nopp itam, noppa koy fey; bëñ, bëña koy fey. Gaañu-gaañu it dañu koy feyee gaañu-gaañu. Waaye ku baale sa àq def ko sarax, dana am njéggalu Boroomam. Képp kudul àtte ci li Yàlla wàcce, ñooña ñooy tooñkat ña."
5,NDËN LA,46,"Toxal Nañu ci seen ginnaaw ya [ñoom Yonent ya] Iisaa, doomi Maryaama, mu dëggal la ko jiitu ci Tawreet. Jox ko Linjiil, njub ak leer nekk ca, muy dëggal la ko jiitu ci Tawreet, di njub ak waare gu jëm ca way-ragal Yàlla ña."
5,NDËN LA,47,"Ñoñ-Injiil, nañu àtte ca la Yàlla wàcce ca biir [Téere boobu]. Képp kudul àtte ca la Yàlla wàcce, ñoom way-sàqi ndigal lañu."
5,NDËN LA,48,"Te wàcce Nañu ci Yaw Téere ba [Alxuraan] ci lu dëggu, muy dëggal la ko jiitu ci Téere bii, te muy aji-sàmm it [dëgg ya ca nekk]. Nanga àtte [yaw Yonent bi] seen diggante ci la Yàlla wàcce. Bul topp seen bànneex bàyyi li ñu la digal ci dëgg. Ku ci nekk ci yéen, defal Nañu ko aw yoon ak doxaliin. Te kat su neexoon Yàlla Mu def leen ngeen di wenn xeet. Waaye [Dakoo defe noonu] ngir nattu leen ca la Mu leen jox. Jëkkanteleen jëm ci yiw ya. Yéen ñépp ca Yàlla ngeen di mujj dellu ; Mu xamal leen la ngeen nekkoon di ca juuyoo."
5,NDËN LA,49,"Nangay àtte seeni diggante ak la Yàlla wàcce. Te bul topp seeni bànneex, te nga moytuleen ngir ñu bañ laa réeral, soril la lenn ca la Yàlla wàcce. Te yaw, bu ñu dëddoo dellu ginnaaw, nanga xam ne Yàlla amul ludul lenn ci seeni bàkkaar yi dal leen. Bari na ci nit ñi ñu nekk way-sàqi ndigal."
5,NDËN LA,50,"Moo ndax àtteb way-réer ña [jiitu Lislaam] lañuy sàkku ? Te ana àtteb kan moo gëna jege àtteb Yàlla ci nit ñoo xam ne ñu wóolu lañu seen Boroom ?"
5,NDËN LA,51,"Éy yéen ñi gëm ! Buleen jàpp yaxuud yi ak nasraan yi di xaritook ñoom. Ku ko def ci yéeen, daanaka ca ñoom la bokk. Te nag Yàlla du gindi nit ñu di ay tooñkat."
5,NDËN LA,52,"Danga gis ña nga xam ne jàngoroy [sikki-sàkka] nekk na ca seeni xol, ñuy gaawantu jëm ca ñoom, di taafantaloo ne dañoo ragal walbatikug jamono songu leen. Te amaana Yàlla indi ndam mbaa mbir mu tukkee ca Moom. Bu boobaa danañu rëccu lañu bëggoon ca seeni xol."
5,NDËN LA,53,"Ba way-gëm ña naan : " Moo ndax du ñii ñoo doon giñ ci Yàlla fa ngiñ gëna màggee ngir ne ñoom ñook yéena ànd bu wér ? " Seeni jëf sippiku na [yàqu], ñu mujj di ñu yàqule."
5,NDËN LA,54,"Éy yéen ñi gëm ! Ku ci murtad ci yéen ba génn diineem, Yàlla Dana indi nit ñoo xam ne sopp Na leen, ñu sopp Ko, di ñu woyoflu ci jullit ñi te dëgër ci yéefër yi. Loolu ngënéelu Yàlla la. Ku Ko neex la koy jox. Yàlla Ku yaatu mbir la, Ku xam la."
5,NDËN LA,55,"Amul keneen ku far ak yéen kudul Yàlla ak ab Yonentam, ak way-gëm ña nga xam ne danañu taxawal julli, di génne asaka te di way-sëgg."
5,NDËN LA,56,"Ku xaritook Yàlla ak Yonentam ak way-gëm ña, [na xam ne] ña ànd ak Yàlla ñooy nit ña [gàddu ndam la]."
5,NDËN LA,57,"Éy yéen ñi gëm ! Buleen jàpp xarit ña nga xam ne dañuy jàppe seen diine ay caaxaan ak po, ca ña leen jëkka jot Téere ak yéefër ya. Ragal-leen Yàlla ndegam way-gëm ngeen."
5,NDËN LA,58,"Bu ngeen di woote jëm ci julli, [ñoom] ñu jàppe ko caaxaan ak am po. Ñoom dañudi ay nit ñu xel-luwul."
5,NDËN LA,59,"Neel : " Éy yéen ñoñ-téere ! Ndax li ngeen ñu bañe nekkul lu dul li ñu gëm Yàlla ak li wàcceef na ko ci ñun ak la jëkkoona wàcc ? Li ëpp ci yéen ay saay-saay lañu."
5,NDËN LA,60,"Neel : " Moo ndax duma leen xamal ku yées pey ëllëg ca Yàlla ? Ña Yàlla rëbb, mere leen, soppi lenn ca ñoom ay golo aki mbaam-xuux te ñuy jaamu Séyt aane, ñooña ñoo yées dëkkuwaay te ñoo gëna réer, sore yoon wu jub wa "."
5,NDËN LA,61,"Bu ñu dikkee ci yéen naan : " Gëm nanu. ". Te fekk kéefar lañu indiwaale te moom lañuy yóbbuwaale. Te Yàllaa gëna xam la ñuy nëbb."
5,NDËN LA,62,"Danga gis ñu bari ci ñoom ñuy jëkkantee tàbbi ci bàkkaar, ak noonuwante ak séen lekk lu araam. Cëy la ñuy def aka bon !"
5,NDËN LA,63,"Lu tee seen làbbe ya ak seen fóore ya tere leen wax ju ñaaw, ak lekk lu araam ? Cëy lañu liggéey aka bon !"
5,NDËN LA,64,"Yaxuud ya nee nañu : " Loxob Yàlla dafa banku ! " Seeni yoxo kay ñoom moo banku, te rëbbeef na leen ngir lañu wax. Li wér mooy ñaari yoxoy Yàlla dañoo tàlli : waaye ni mu ko neexe lay xéewale. Te la Mu wàcce ci yaw di yokk bew ak kéefar ca ñu bari ca ñoom. Te sànni Nañu ca seen diggante noonuwante ak bañante gu fay nekk ba Bis-pénc ba. Saa su ñu taalee safaraw xare, Yàlla fey ko. Dañuy dox di yàq ci suuf si rekk, te Yàlla safoowul yàqkat ya."
5,NDËN LA,65,"Bu waa ñoñ-téere gëmoon te ragal Yàlla, kon ñu far seeni ñaawtéef, dugal leen Àjjana ju tudd [Naxiim] xéewal."
5,NDËN LA,66,"Bu ñu jë fewoon Tawreet, ak Linjiil al lañu wàcce ca ñoom mu tukke ca seen Boroom, kon fàwwu ñu lekk [xéewal] gu bawoo ci kaw ak gu ballee ci seeni suufi tànk. Amna ci ñoom ay nit ñu jub ; waaye ñu bari ca ñoom lu bon lañuy def !"
5,NDËN LA,67,"Éy yaw Yonent bi, jottalil lañu wàcce ci yaw mu tukkee ca sa Boroom. Boo ko deful kon jottaliwoo li Ma la yónni. [Te xamal ne] Yàlla Moo lay musal ci nit ñi. Te Yàlla du gindi aw nit ñu di ay yéefër."
5,NDËN LA,68,"Neel : " Éy yéen ñon-téere, nekkuleen ci dara li feek defuleen [lu ñu leen digal] ci Tawreet ak Linjiil ak li ñu wàcce ci yéen mu jóge ca seen Boroom. ". Te dana yokk bew ak kéefar ñu bari ci ñoom li ñu wàcce ci yaw, mu jóge ci sa Boroom. Waaye bul jàq ci mbiri yéefër ya."
5,NDËN LA,69,"Ña nekk nasraan te gëm Yàlla, walbatiku gëm Lislaam, ak Bis-pénc ba te sellal seeni jëf, duñu am njàqare, duñu am naqar."
5,NDËN LA,70,"Fasante woon Nañu kóllare ak waa Banii-Israayiila, yónni ci ñoom, saa yu ñu leen indilee lu leen neexul, ñu weddi ñenn ña, rey ñenn ña."
5,NDËN LA,71,"Ñu njortu ne menn mbugal [du ca topp] ba tax ñu gumba, tëx. Ci loolu Yàlla jéggal leen. Ba noppi, ñu bari ci ñoom dellu gumba tëx. Te Yàllaa ngi ne jàkk ca la ñuy def."
5,NDËN LA,72,"Ña wax ne : " Yàlla Mooy ku ñu barkeel ka [Masiix], doomi Maryaama. ", tàbbi nañu ci kéefar. Te moom ku ñu barkeel ka waxoon na ne : " Yéen waa bani Israayiil, nangeen jaamu Yàlla, ka di sama Boroom ". Te [xamleen ne], ku bokkaale Yàlla ak dara, Yàlla Dana ko araamal Àjjana ; def dëkkuwaayam mu di Safara. Te tooñkat ya duñu am ndimbal !"
5,NDËN LA,73,"Ña wax ne : " Yàlla ñetteel la ci ñett. ", tàbbi nañu ci kéefar. Te Yàlla Moom jenn doŋŋ la ! Bu ñu bàyyiwul li ñuy wax, fàwwu mbugal mu metti dal ña weddi ca ñoom."
5,NDËN LA,74,"Lu leen teree tuub ci Yàlla ñaan ko njéggal ? Te Yàlla Jéggalaakoon la, Jaglewaakoon la."
5,NDËN LA,75,"Ku ñu barkeel ka, doomi Maryaama, nekkul ludul ab Yonent, boo xam ne ay Yonent jiitu woon nañuko fi. Yaayam ku saxoon ci dëgg la. Ñoom ñaar dañu daan lekk ñam. Gisal ni ñu leen di leerale suñuy tegtal te it xoolal ni ñuy walbatee [dëgg ga]."
5,NDËN LA,76,"Neel : " Moo ndax dangeen di bàyyi Yàlla, di jaamu loo xam ne mënuleena lor, mënuleena jariñ ? ".Te Yàlla Moom Kuy dégg la, Ku xam la."
5,NDËN LA,77,"Neel : " Yéen ñon-téere, buleen teeŋal seen diine, mu wuuteek dëgg ga. Buleen topp bànneexi nit ñoo xam ne réeroon nañu bu jëkk, te réeraloon nañu ñu bari, réere tigi yoon wu jub wa."
5,NDËN LA,78,"Rëbbéef na ña weddi ca waa Bani Israayiila mu jaare ca làmmiñu Daawuda ak [Iisaa] doomi Maryaama, ngir lañu moy ndigal te nekkon ñu jéggi dayo."
5,NDËN LA,79,"Daawuñu bàyyi lu ñaaw lañu daan def. Ay waay, lañu daan def, aka bon !"
5,NDËN LA,80,"Danga gis ñu bari ci ñoom ñuy xaritoo ak ña weddi. La leen seeni bakkan defloo ñaaw na, ba Yàlla mere leen, te ci ag mbugal lañuy nekk béel ca."
5,NDËN LA,81,"Bu ñu nekkoon di ñu gëm Yàlla, ak Yonent ba ak lañu wàcce ca ñoom, duñu jàppe xarit [yéefër ya]. Waaye lu bari ca ñoom saay-saay lañu [ñu génn ci topp]."
5,NDËN LA,82,"Wér na ne danga gis ne, ña gëna tar nooneel ci nit ña jëme ca jullit ña, ñooy yaxuud ya ak ñay bokkaale. Te danga gis it ne, ña gëna jege ci ag cofeel jullit ña, ñooy ñay wax ne : " ñun karcen lañu [nasraan]. " Ndax amna ci ñoom ay làbbe ak ñu dëddu à ddina, ñoo xam ne duñu rëy-rëylu."
5,NDËN LA,83,"Te bu ñu déggee li wàcc ci Yonent bi nga gis seeni bët di sottiy rongoñ ndax dëgg ga ñu cay xàmmee. Ñuy wax naan : " Yaw suñu Boroom ! Gëm nañu : Nanga ñu boole ca ñay way-seede."
5,NDËN LA,84,"Luy tee ñu gëm Yàlla ak lañu dikk al ci dëgg ak ni ñu xemeeme suñu Boroom tàbbal ñu Àjjana ànd ak way-sellal ña ? "."
5,NDËN LA,85,"Yàlla xéewale na leen, ngir lañu wax, ay Àjjana yoo xam ne ay dex dañuy daw ca suufam, te dañu fay béel. Te loolu mooy peyug way-rafetal ña."
5,NDËN LA,86,"Waaye nag yéefër ya weddi Suñuy kàddu, ñoom ñooy dugg Safara."
5,NDËN LA,87,"Éy yéen ñi gëm : buleen araamal yu sell ya leen Yàlla daganal. Te it buleen jéggi dayo, Yàlla soppul ñiy jéggi dayo."
5,NDËN LA,88,"Lekkleen li leen Yàlla wërsëgale muy li dagan te sell. Te nangeen ragal Yàlla ji ngeen gëm."
5,NDËN LA,89,"Yàlla duleen jàppe ngiñ yi ngeen di kafe, waaye Danaleen jàppe ngiñ yi dëggu ci yéen. Te ñoom, la ñuy jéggaloo mooy leel fukki néew-ji-doole [ci ñam wa ngeen di farala dundale seen njaboot], mbaa jox leen ay yére, walla goreel jaam. Ku ko mënul, na woor ñetti fan. Loola mooy na ñuy jéggaloo seen ngiñ ya ngeen waate [lu jaaduwul]. nangeen sàmm seen ngiñ, nii la leen Yàlla di leerale ay ndigalam ndax xéy-na ngeen gërëm Ko [delloo njukkal] !"
5,NDËN LA,90,"Éy yéen ñi gëm ! [xamleen ne] sàngara, wure, xerëm ak seen banti gisaane, nekkuñu ludul sobe su jóge ci jëfi [Séytaane]. Nangeen leen moytu, xéy-na kon ngeen texe."
5,NDËN LA,91,"Séytaane bëggul ludul tàbbal ci seen diggante nooneel ak mbañeel, jaare ko ci sàngara ak wure te it dox seen diggante ak fàttaliku Yàlla ak julli. Moo ndax dungeen leen bàyyi ?"
5,NDËN LA,92,"Nangeen topp Yàlla ak Yonent bi, te ngeen wattandiku ! Bu ngeen dëddoo, nangeen xam ne Suñu Yonent bi dara waru ko ludul jotal gu mat sëkk."
5,NDËN LA,93,"Du nekk bàkkaar ca ña gëm tey sellal seeni jëf, lañu masoona lekk [lu araam lu jiitu digle ga ko araamal], gannaaw ba, ñu nekk ñu di way-ragal Yàlla te gëm, di sellal seeni jëf ba noppi raggal Yàlla te gëm ; ragal Yàlla te rafetal seeni jëf. Yàlla safoo na way-rafetal ña."
5,NDËN LA,94,"Éy yéen ñi gëm ! Yàlla danaleen nattu ci lenn lu jëm ci rëbb ci seeni loxo walla seeni xeej. Ndax Mu xam ku Ko ragal ci kumpa. Ku féttéerlu ginnaaw loolu, mbugal mu metti dana ko dal."
5,NDËN LA,95,"Éy yéen ñi gëm ! Buleen rey aw rab bëgg rëbb, fekk ngeen nekk ci armal di aj [Màkka]. Ku ko rey ci yéen te tey ko, war naa fey lu mel ni la mu rey ci jur, ñaar ñu maandu ci yéen xayma ko, muy yool bu ñuy yóbb ca kaaba ga, mbaa mu jéggaloo aw ñam wu muy jox néew-ji-doole yi, walla mu woor kem lu tollu noona. Ndax mu mos mbugalu la mu jëf. Yàlla boroom kàttan la, Ku mëna feyyu la."
5,NDËN LA,96,"Dagan na ci yéen la ngeen nappe ca géej ga, ak ñamu géej, muj xéewal ci yéen ñi nekk ci armal. Te nangeen ragal Yàlla, Ma nga xam ne, dees na leen fang jëme ca Moom."
5,NDËN LA,97,"Yàlla defna kaaba ga muy néeg bu ñu wormaal, muy lu ñu taxawal ngir nit ñi. Ak àtte weer wa ñu wormaal ak yool ga, ak mala ya ñu ràngal, yooyu yépp [def na ko] ngir ngeen xam ne Yàlla xam na li nekk ci asamaan yi ak suuf si; te it xam na lu ne."
5,NDËN LA,98,"Xamleen ne Yàlla Ku tar mbugal la, te it Jéggalaakoon la, Jaglewaakoon la."
5,NDËN LA,99,"Dara warul Yonent bi ludul jottal. Te Yàlla xam na li ngeen feeñal ak li ngeen di nëbb."
5,NDËN LA,100,"Neel : " Lu bon ak lu sell yemuñu, doonte yéem na la barig alal ju araam. Nangeen ragal Yàlla yéen woroom xel yi, ndax xéy-na ngeen texe."
5,NDËN LA,101,"Éy yéen ñi gëm ! Buleen di laaj ci yoo xam ne, bu ñu leen ko leeralee, mu nekk lu naqari ci yéen. Te bu ngeen ko laajee ca waxtu wa Alxuraan di wàcc, ñu leeral leen ko. Yàlla jéggal na leen [seen laaj yooyu]. Yàlla Jéggalaakoon la, Ku lewet la."
5,NDËN LA,102,"Amna xeet yu leen jiitu yu laajoon lu mel noonu, te ca sababus laaj ya, tax ñu mujj di ay yéefër."
5,NDËN LA,103,"Du ut ne Yàlla Moo taxawal Baxiirata, ak Saaniyata, ak Wasiilata ak xaam, waaye yéefër ya ñ oo duural Yàlla ay fen te la ëpp ca ñoom xel-luwuñu."
5,NDËN LA,104,"Bu ñu leen nee : " Kaayleen ci li Yàlla wàcce ci Yonent bi ", ñu ne : " La ñu fekk ca suñuy maam doy nanu. ". Doonte la sax ! Seeni maam xamuñu dara te gindikuwuñu [dañuy sax ci loolu]?"
5,NDËN LA,105,"Éy yé en ñi gëm ! Sàmmleen seen bopp te yéwénal ko ! Ku réer duleen wàññi dara ndegam gindiku ngeen. Seen delluwaay, yéen ñépp, ca Yàlla la jëm ; mu won leen la ngeen daan def."
5,NDËN LA,106,"Éy yéen ñi gëm ! Bu dee dabee kenn ci yéen, na dénkaane te am seede yu nekk ñaar ñu maandu ci yéen, walla ci ñeneen ñu dul yéen, su fekkee dangeena nekk ci tukki, tiisu dee dab leen. Taxawal-leen ñoom ñaar, ginnaaw julli, ndegam dangeena am ci ñoom sikki-sàkka, ñu giñ ci Yàlla ne : " Jaayunu suñu seede ci genn njëg, doonte la dafa jëm ci suñu mbokk, te it nëbbunu lu ñu Yàlla seedeloo ndax dañuy bokk ci way-bàkkaar ña (su ñu ko defee) "."
5,NDËN LA,107,"Bu ñu xamee ne ñoom ñaar waxuñu dëgg, kon ñeneen ñaar wuutu leen, ñu di ña gëna nekki jegeñaale [néew ba], ñu giñ ci Yàlla ne : " Suñu seede moo gëna dëggu suñu bos te jalgatiwunu. Nde kon ñu bokk ci way-tooñ ña "."
5,NDËN LA,108,"Loolooy tax ña giñ joxe seede su dëggu ; mbaa ñu ragal ñu dàq seeni seede ginnaaw ba ñu defee seede su [dëng]. Te nangeen ragal Yàlla tey dégg [ndigal]. Yàlla du gindi nit ñu di ay saay-saay [ñu génn ci topp]."
5,NDËN LA,109,"Bis bu Yàlla dajalee Yonent ya, neleen : " Lu ñu leen toontu ? " Ñu ne Ko : " Amunu xam-xam : Yaw yaay ki xam kumpa "."
5,NDËN LA,110,"[Fàttalikul] ba Yàlla nee : " Yaw Iisaa, doomi Maryaama, fàttalikul xéewal ya Ma la defal yaak sa yaay ba Ma la dimbalee boole la ak Ruu gu sell ga [Jibriil]. Ba nga wax ak nit ñi fekk yaa ngi nekk liir ak ba nga nekkee mag mu weesu ndaw. [Fàttalikul it] ba Ma la jàngalee Téere ba ak gis-gis bu ubbiku, ak Tawreet ak Linjiil ! [Fàttalikul it] ba ngay sos ci ban lu ame melow njanaaw ; ci Sama coobare nga ëf ca. Mu nekk njanaaw ci sama coobare. Te ngay wéral ku gumba ak ku gaana, ci Sama coobare. Ak di génne ku dee [ci bàmmeel] ci Sama coobare ak ci li Ma la fegal waa Bani-Israayiil [ñu bañ laa lor] ba nga leen indilee lay yu leer ya. Te ña weddi ca ñoom neleen : " Nekkul ludul njibar gu bir "."
5,NDËN LA,111,"Fàttalikul ba ñu xiiree sa taalibe ya [waaraatekat ya], sol ci seeni xol neleen: " Gëmleen Ma ak Sama Yonent ". Ñu ne : " Gëm nañu ; te Nanga seede ne ñun way-wommatu lañu [jullit lañu] "."
5,NDËN LA,112,"(fàttalikul) ba waarekat yooyu waxee ne : " Yaw Iisaa, doomi Maryaama, moo ndax sa Boroom mën naa wàcce ci ñun [ndën] lu jóge ci asamaan [am ñam] ? ". Mu neleen : " Ragal - leen Yàlla, ndegam gëm ngeen "."
5,NDËN LA,113,"Ñu ne : " Danoo bëgg lekk ci moom [ndën la] ndax suñu xel dal, ñu daldi xam ne wax nga dëgg te kon ñun danañu seede loolu "."
5,NDËN LA,114,"Iisaa doomu Maryaama ne : " Yaw sama Boroom, wàcceel ci ñun taabal [ndën lu am ñam] mu jóge asamaan, mu nekk ci ñun xew-xewu mbégte, mu ñeel ku jëkk ak ku mujj ci ñun, te it muy kéemaan gu tukkee ci Yaw. Defal ñu ko : Yaa di gën gi xéew alaakoon buy joxe wërsëg. ""
5,NDËN LA,115,"Yàlla toontu ne : " Maa ngi koy wàcce ci yéen. Waaye ku weddi ci yéen ginnaaw loolu, Dinaa ko mbugale ñoo xam ne mësuma koo mbugale kenn ci àdduna bi. ""
5,NDËN LA,116,"(Fàttalikul) ba Yàlla nee : " Yaw Iisaa, doomu Maryaama, moo ndax yaw yaa wax nit ñi ne : " Jàppeleen ma, maak sama yaay, ñu di ñaari yàlla, beddi Yàlla ? ". Mu toontu [moom Iisaa, doomu Maryaama] ne ko : " Tudd naa sag sell ! Yellul ci man may wax ludul dëgg ! Su fekkee maa ko wax, xam nga ci dara. Ndax Yaw xam nga li nekk ci man, te man xamuma li nekk fi Yaw. Te Yaw yaay Xamaakoonu kumpa yi."
5,NDËN LA,117,"Waxumaleen ludul li nga digle ci loolu, neleen : " Jaamuleen Yàlla, miy sama Boroom, di seen Boroom ". Ma nekk seede ci ñoom, fekk maa nga nekkoon ca seen biir. Ba nga ma yóbboo ci Yaw [jële ma fa], Yaw yaa leen doon fuglu [nemmiku]. Te sax Yaw yaay Aji-seede ci lépp."
5,NDËN LA,118,"Boo leen mbugalee, say jaam lañu. Boo leen jéggalee it, Yaw yaa di Aji-not ji, di Ku xereñ [ci say àtte] "."
5,NDËN LA,119,"Yàlla ne : " Bis niki tey, ña dëgguwoon, seen dëggu ga danaleen jariñ : am nañu Àjjana yoo xam ne ay dex ñooy daw ca seen ron, dañu fay béel ba fàwwu. " Yàlla bég na ci ñoom, ñoom it ñu bég ci Yàlla. Loolu mooy texe gu màgg ga tigi."
5,NDËN LA,120,"Yàllaa moom nguuru asamaan yi ak suuf si ak li nekk ci seen biir, te Muy ku am kàttan nag ci def lépp [lu ko soob]."
6,JUR GA,1,"Cant ñeel na Yàlla mi bind asamaan yeek suuf si, te sos lëndëm yi ak leer yi. Terewul ña weddi ñoom di dendale seen Boroom ak leneen."
6,JUR GA,2,"Moom mooy ki leen bind ci ban ; ba noppi dugal àpp [ci dundu gu ne] ak àpp ba ñu tudd ci Moom [ci jéexug àdduna si]. Ba noppi ngeen di am xel-yaar !"
6,JUR GA,3,"Te Mooy Yàlla ci asamaan yeek suuf si. Mooy ki xam seen mbóot yi ngeen di nëbb ak yi ngeen di feeñal te xam it la ngeen di fàggu."
6,JUR GA,4,"Te kat amul lenn ndigal lu leen dikke ca seen Boroom te dëdduwuñu ko."
6,JUR GA,5,"Weddi nañu dëgg ba mu dikkee ca ñoom. Waaye dana leen masa dikkal xew-xewi lañu tejji."
6,JUR GA,6,"Moo ndax dañoo xamul ñaata maas Lañu alag ca ña leen jiitu, ñoo xam ne mayoon Nañu leen lu ñu leen mayul [yéen] ? Te dottil woon Nañu asamaan mu taw ca ñoom, waaye defaloon leen ay dex yuy dawaan. Waaye ñu da ldi leen alag ngir seeni bàkkaar ; sosaat nag geneen maas wu watle leen ko."
6,JUR GA,7,"Bu ñu la wàcceeloon Téere bu ñu bind ci kayit gu ñu mëna laal ak seeni yoxo sax, du tee ñu weddi ñoom ne : " Lii ag jibar doŋŋ la ! ""
6,JUR GA,8,"Ba noppi di wax naan : " Lu tee woon ñu wàcce ci moom Malaaka ? ". Waaye bu ñu wàcce woon Malaaka, kon mbir ya sottikoon na ; ndax kenn duleen muñandiku kon."
6,JUR GA,9,"Te sax bu ñu ko defoon muy Malaaka, kon jëmmi nit Lañu koy jox, te kon ñu lëntal ca ñoom lañu lëntal ci seen bopp."
6,JUR GA,10,"Doon nañu ye jji ay Yonent lu jiitu, waaye ña leen doon reetaan, lañu daan yejji wàcc na ca seen kaw [alag leen]."
6,JUR GA,11,"Neel : " Doxleen ci suuf si te ngeen seetlu naka la mujjug way-weddi ña deme "."
6,JUR GA,12,"Neel : " Kan moo moom li nekk ci asamaan yeek suuf si ? ". Neel : " Yàllaa ko moom ! " Bind na ci boppam yërmaande. Fàwwu Danaleen dajale Bis-pénc ba : sikkuwul. Ña yàqal seen bopp, ñoom duñu gëm."
6,JUR GA,13,"Moo moom lépp lu ne tekk [dal] ci guddi ak bëccëg. Aji-dégg la, Aji-xam la."
6,JUR GA,14,"Neel : " Moo ndax ci keneen kudul Yàlla laay sàkku kiiraay, te Moo sàkk asamaan yeek suuf si ? Mooy lele te kenn du ko leel [ñam]. Neel : " Dëggaleef na ma, ma nekk ku jëkka wommatu ". Te buleen bokk ca way-bokkaale ña."
6,JUR GA,15,"Neel : " Su ma moyee sama Boroom [cig ndigalam], mbugalum bis bu màgg ba [Bis-pénc ba], ragal naa mu dal ma "."
6,JUR GA,16,"Koo xam ne musal nañu ko ca bis booba ci mbugal moo ma, kooka Yàlla yërëm na ko, te loolu mooy texe tigi tigi."
6,JUR GA,17,"Su la Yàlla tegee metit, kenn du mëna teggi lor jooju kudul Moom. Su la joxee yiw, xamal ne Moom lu nekk la mën."
6,JUR GA,18,"Te Moom Aji-not la ci kaw jaam ñi ; Ku xereñ la [Moom Yàlla], Ku deñ la ci kumpa."
6,JUR GA,19,"Neel : " Ana lan moo gëna màgg ci wàllu seede ? ". Neel : " Yàlla dana nekk seede ci sama diggante ak yéen ; te sol nañu ma Alxuraan jii ngir ma waar ci yéen ak képp ku ca jot. ". Moo ndax dangeen di seede ne amna jeneen yàlla ju dul Yàlla ? Neeleen : " Seedewuma loolu ". Neel: " Moom daal nekkul ludul jenn Yàlla doŋŋ. Te man set naa wecc ci li ngeen koy bokkaale "."
6,JUR GA,20,"Ña nga xam ne jox Nañu leen Téere, xam nañu ko ni ñu xàmmee seeni doom. Ña yàqal seen bopp duñu gëm de."
6,JUR GA,21,"Ana ku gëna tooñ kuy duural Yàlla aw fen, walla di weddi ay kàddoom ? Tooñkat ya duñu texe de."
6,JUR GA,22,"Ca bis ba ñu leen di fang ñoom ñépp [dajale leen], bu ñuy wax ak ña daan bokkaale, neleen : " Ana ña ngeen sosoon, bokkaale woon leen ak Yàlla ?"
6,JUR GA,23,"Su ko defee, seen njàqare duleen xiir ci leneen ludul ñuy wax naan : " Giñ nañu ci Yàlla suñu Boroom ne nekkunu woon di way-bokkaale "."
6,JUR GA,24,"Gisal ni ñuy fenee seen bopp ! Te dana fekk lañu daan duur réer leen mërr !"
6,JUR GA,25,"Amna ci ñoom ñu lay déglu, waaye def Nañu ci seen xol muuraay ba duñu am dégg-dégg ci Alxuraan, te ca seeni nopp, def Nañu ca saañ. Tax na bu ñu gisee laaya, ju mu mën di doon, ne duñu ko gëm. Ba bañuy ñëw dàggasanteek yaw, dañuy wax ñoom ñi weddi : " Lii du dara ludul léebi mag ñu njëkk ña "."
6,JUR GA,26,"Te ñoom dañuy tere ku jegeñ Yonent bi, te di ko sori. Waaye alaguñu kenn kudul seen bopp te bëgguñu ko."
6,JUR GA,27,"Cëy boo leen gisoon, fa ñu leen taxawale ca Safara. Te ñuy wax : " Ngalla ñun ! Yelante kon ñu delloo ñu àddina, ba duñu weddi kàddug Yàlla suñu Boroom, bokk ca way-gëm ña "."
6,JUR GA,28,"Li wér mooy, lañu doon nëbb, bu jëkkoon feeñ na ca ñoom. Te bu ñu leen delloo woon it, ñu dellu di def lañu leen tere woon. Ca dëgg-dëgg ñoom ay fenkat lañu."
6,JUR GA,29,"Dañuy wax ne : " Amul geneen dundu gu dul gu àddina bii ; [ñun bu ñu faatoo] kenn du ñu dekkalaat "."
6,JUR GA,30,"Cëy boo leen gisoon bu ñu leen taxawale ca seen Boroom. Mu neleen : " Ndax lii du dëgg ? " Ñu toonte ne : " Axakañ ! Giñ nañu ko ci suñu Boroom ! " Mu neleen : " Léegi nag, mosleen mbugal mi ngeen daan weddi "."
6,JUR GA,31,"Ña daan weddi ne dajeek Yàlla am na, yàqule nañu. Su Bis-pénc ba nee xes ci seen kaw nag, ñuy wer-weri naan : " Wooy ñun yàqule nañu ndax lañu ca sàggane woon. Ñu boot seen bàkkaar ya, ndaw yen bu bon !"
6,JUR GA,32,"Dundug àddina nekkul ludul po aki caaxaan. Te kërug àllaaxira moo gën ca ña ragal Yàlla. Moo ndax dungeen xel-lu ?"
6,JUR GA,33,"Xam Nañu xéll ne li ñuy wax metti na la lool. Tooñkat ya, du yaw lañuy weddi, waaye kàdduy Yàlla lañu weddi."
6,JUR GA,34,"Weddig ay Yonent yu la jiitu amoom na fi. Ñu muñ loraange ja, ba ñu dikke leen Suñu ndimbal. Kàddug Yàlla du soppiku, te jot nga lenn ca xew-xewi Yonent ya."
6,JUR GA,35,"Ndagam seen dëddu dafa rëy ci yaw, boo mënee sàkk ag tajfal ci biir suuf si, walla ker - keraan ci asamaan yi ba tax nga indil leen kéemaan, def ko. [Xamal ne] bu neexoon Yàlla, Mu dajale leen cig njub. Kon bul bokk ca ña sànku réer."
6,JUR GA,36,"Ñay dégg ñoo lay wuyu. Ña dee, Yàlla Danaleen dekkal ; ñu dellusi ca Moom."
6,JUR GA,37,"Te ña ngay wax naan : " Lu tee woon ñu wàcce ci moom kéemaan gu tukke ci Yàlla ? ". Neel : " Yàlla ku am kàttan la ci wàcce kéemaan. Waaye li ëpp ci ñoom xamuñu "."
6,JUR GA,38,"Amul lenn luy dukkat ci suuf, du caageene luy naawe ñaari laaf, ludul ne dañoo doon ay xeet [waasoo] ni yéen. Amul lenn lu ñu bàyyi ci Téere bi. [Xamleen ne] dees na leen fang jëme ci seen Boroom, gur-gur jiital wëtal."
6,JUR GA,39,"Te ña weddi Suñuy kàddu, dañoo tëx, luu, gumba. Yàlla ku ko soob, mu bàyyi ko cig réeram ; ku Ko soob Mu teg ko ci yoon wu jub wa xocc."
6,JUR GA,40,"Neel : " Waxleen ma : ndax su leen mbugalum Yàlla dalee, walla Bis-pénc ba na jaseet ci seen kaw, su fekkee li ngeen di woote dëgg la ci yéen, moo nd ax kon dangeen fawoo keneen ku moy Yàlla ? ""
6,JUR GA,41,"Déedéet, Moom ci boppam ngeen di woo. Mu xar lor ja su ko soobee, ngeen daldi fàtte ya ngeen daan bokkaale."
6,JUR GA,42,"Te yónnee woon Nañu ca xeet ya la jiitu. ñu tegoon leen coonay ñàkk aki naqar - ndax Yàlla ñu jànge ca toroxlu ! -"
6,JUR GA,43,"Su fekkoon ba leen coono dalee toroxlu nañu, sax [nga ne waaw] ? Waaye seeni xol dafa wow, Séytaane daldi leen koy jékkalal ak la jëf ja di ju ñu lébbi."
6,JUR GA,44,"Ba ñu fàttee lañu leen waare woon nag, ubbil Nañu leen buntu [teraanga] bu nekk ; ba ñu bég ca lañu leen jox, ñu seet seet ne xes ca seen kaw ak sànje bu dootul dog, ñu ne tocc."
6,JUR GA,45,"Dogeef na ginnaawug ña tooñoon. Te nag Yàlla miy Boroom àddina bi rekka yayoo cant !"
6,JUR GA,46,"Waxleen ma : " Bu Yàlla téye woon seenug dégg, ak seenug jis, tëj seeni xol, ana keneen kudul Yàlla ku leen mëna delloo yooyu ? Gisal ni Yàlla di leerale ay tegtalam ! Ba noppi ñoom ñuy jeng."
6,JUR GA,47,"Waxleen ma : " Ndax bu mbugëlam Yàlla nee xes ci yéen walla muy lu fés, ndax kenn dana ca loru kudul ña di way-tooñ ? ""
6,JUR GA,48,"duñu yónni ay Yonent ludul ne ñoom dañuy xuppeeka bégle : ña gëm te sellal, yéwénal, njàqare duleen dal, duñu am naqar."
6,JUR GA,49,"Ña weddi Suñuy kàddu, mbugal danaleen sóor ndax lañu daan jalgati."
6,JUR GA,50,"Neel : " Dumaleen wax it ne Malaaka laa, li am mooy li ñu ma soloo doŋŋ laay topp. ". Neel : " Ndax mënees naa yemale gumba ak njàccaar ? Moo ndax dangeen dul xel-lu ? ""
6,JUR GA,51,"Artul ak Alxuraan, ñi ragal, ñu fang leen jëme fa seen Boroom, amuñu leneen kiiraay, du caageene ab rammukat. Ndax xéy-na ñu ragal Yàlla !"
6,JUR GA,52,"Bul dàq ñiy jaamu seen Boroom suba ak ngoon ngir bëgg jëmmam. Dara waru la ci àtte seeni mbir, ñoom it dara waruleen ci àtte say mbir. Ba tax na, boo leen dàqee daldi bokk ca tooñkat ya."
6,JUR GA,53,"Noonu lañu notee ñenn ci ñoom jaare ko ci ñeneen ca ñoom, ngir ñu wax ne : " Ndax ñii la Yàlla xéewale ci ñun ? ". Moo ndax Yàlla Moo gëna xam ña koy gëram ciy xéewalam ?"
6,JUR GA,54,"Ña gëm Suñuy kàddu, bu ñu la dikkalee, neel : " Yal na jàmm wàcc ci yéen ! Yàlla seen Boroom dogal na ci boppam yërmaande. Li am mooy, ku def ci yéen aw ñaawtéef cig ñàkka xam, ba mu noppee, tuub, rëccu, sellal jëfam, Yàlla moom Jéggalaakoon la te Jaglewaakoon la "."
6,JUR GA,55,"Te noonu Lañuy leeralee tegtal yi ngir fésal yoonu tooñkat yi."
6,JUR GA,56,"Neel : " Man tere nañu ma may jaamu li ngeen di jaamu te du Yàlla ". Neel itam : " Duma topp seeni bànneex : ndax su ma ko defee, damay sànku te kon duma bokk ca ñu gindiku ña "."
6,JUR GA,57,"Neel : " Man dama nekk ci lu bir [leer nàññ], di lu jóge fa sama Boroom, ngeen weddi ko. Li ngeen di [laaj te di ko] yàkkamti, nekkul ci man. Àpp ba, Yàlla rekka ko moom : Mooy nettali dëgg te Mooy gën jaa mëna àtte [téqale] ay mbir."
6,JUR GA,58,"Neel : " Bu fekkoon li ngeen di [laaj] di yàkkamti mi ngi ci man, kon mbir ya sottikoon na sama diggante ak yéen. " Te Yàllaa gëna xam tooñkat ya."
6,JUR GA,59,"Fa Moom la caabiy kumpa nekk. Kenn xamuleen kudul Moom. Te xam na li nekk ci jéeri ji ak géej gi. Te amul fenn xob wuy rot te xamu ko. Du caageene wenn fepp wu nekk ci biir lëndëmu suuf si, di lu tooy, di lu wow, ndare du nekk na ci ab téere bu leer nàññ."
6,JUR GA,60,"Moom moo leen di nelawloo guddi, te xam na la ngeen di fàggu ci bëccëg. Topp Mu yee leen ngir àtte dig buñu dogal ba. Topp nag, ngeen dellu ci Moom, Mu bir al leen la ngeen doon def."
6,JUR GA,61,"Te Moom mooy Aji-not ja ci kaw jaamam ya. Te Mooy yónni ci yéen ay Malaaka yu leen di wattu. Ba kerook bis ba dee di agsi, ba kenn ci yéen suñuy ndaw rey ko, te ñoom sàgganuñu ci dara."
6,JUR GA,62,"Bu loolu jàllee, ñu delloo leen fa Yàlla, kay seen Boroom tigi. Moo ndax du Moo moom àtte ba te Moo gëna gaaw wàññikat yépp."
6,JUR GA,63,"Neel : " Kan moo leen di musal ci lëndëmu jéeri ak gu géej ? " Te ngeen di Ko farala woo ànd ak toroxlu ak nëbbu, naan : " Cëy Yàlla, boo ñu musalee ci lii, kon dey ñu bokk ca gërëmkat ya."
6,JUR GA,64,"Neel : " Yàlla moo leen di musal ci loolu, ak njàqare ju mu mën di doon. Ba noppi ngeen di ko bokkaale "."
6,JUR GA,65,"Neel : " Moom amna kàttanug yónnee leen mbugal mu leen bawoo ci kaw walla ci seen suufi tànk, mbaa Mu dogal, ci seen biir, juuyoo. Ba ku nekk mos ngaañ la jóge ca moroomam. " Gisal ni ñuy leeralee tegtal yi ndax ñoom ñu mën koo dégg ?"
6,JUR GA,66,"Say nit weddi nañu te Moom mooy dëgg. Neeleen : " Du maa leen di sàmm."
6,JUR GA,67,"Xew-xew bu ne amna waxtoon te dangeen mësa xam. ""
6,JUR GA,68,"Boo gisee aw nit ñuy doyadal Suñuy kàddu, dëdduleen ba bañuy xuus ci weneen waxtaan. Bu la Séytaane fàtteloo ba nga fàtte ko. Saa soo ko fàttalikoo sañatoo toogandoo nag ak aw nit ñu di ay tooñkat."
6,JUR GA,69,"Ñi ragal Yàlla, kenn àtteloowuleen ñooña. Xanaa kay ñu di leen fàttali. Ndax xéy-na ñoom it ñu ragal Yàlla."
6,JUR GA,70,"Bàyyil ña nga xam ne dañoo jàppe seen diine am po aki caaxaan fii ci àddina. Waarleen ci Alxuraan ndax benn bakkan baña yàqule ci sababus la mu doon fàggu, amul lenn kiiraay walla kuy rammu kudul Yàlla. Te deesu ko nangul mu jotu ak menn jotu. Ñooña, dañoo alku ngir lañu doon fàggu [ciy ñaawteef]. Naan gu tàng jérr lañuy jolu ak mbugal mu metti, ndax lañu doon weddi."
6,JUR GA,71,"Neel : " Moo ndax dañuy jaamu loo xam ne duñu jariñ, duñu lor, bàyyi Yàlla ? Kon dey ñu dellu ginnaaw, te fekk Yàlla gindi nañu ba noppi, mel ni ka nga xam ne Séytaane dakoo réeral ci kaw suuf, muy ku gëlëm, ay àndandoom di ko woo ci njub, naan ko : - " Ñëwal ci ñun. ". Neel : " Njubug Yàlla mooy dëggi-dëggi njub. Te am nañu ndigal ci wommatu jëm ci Boroom àddina si,"
6,JUR GA,72,"te it ngeen taxawal julli te ragal Ko. Fa Moom kat lañu leen di dajale yéen ñépp "."
6,JUR GA,73,"Moom mooy ki sàkk asamaan yeek suuf si ci dëgg. Ca bis ba Mu nee : " Nekkal ! ". Mu daldi nekk, Ay waxam mooy dëgg. Te Moo moom nguur, bis bañuy ëf buft bi. Mooy xamaakoonu kumpa ak li fés. Te Mooy ku xereñ ki, deñ ciy kumpa."
6,JUR GA,74,"(Te nga fàttaliku) ba Ibraayma waxee baayam [Aasar] : " Ndax dangay jël ay xërëm def leen ay yàlla ? Man dey gis naa ne, yaak saw nit, yéena ngi ci réer gu tar ! ""
6,JUR GA,75,"Noonu Lañu wonee Ibraayma moomeelu asamaan yi ak suuf si, ndax mu bokk ca way-wóolu ña."
6,JUR GA,76,"Ba guddi lëndemee ci moom, mu gis benn bidiw, mu daldi ne : " Sama Yàllaa ngi nii ! " Waaye, ba bidiw ba suuxee, mu ne : " Man daal soppuma ñiy suux "."
6,JUR GA,77,"Ba mu gisee weer wi mu feq, mu ne : " Sama Yàllaa ngii ! ". Waaye, ba mu suuxee, mu ne : " Bu ma sama Boroom gindiwul, fàwwu danaa bokk ca nit ñu réer ña "."
6,JUR GA,78,"Ba mu gisee jant ba fenk, mu ne : " Sama Yàllaa ngii ! Jii moo gëna màgg ". Ba mu suuxee, mu ne : " Yéen samaw nit, man dey deñ naa ba set wecc ci lii ngeen di bokkaale ak Yàlla."
6,JUR GA,79,"Man jébbalu naa ci Ki sos asamaan yeek suuf si ; di ku Ko wéetal, man dey bokkuma ci way-bokkaale ya. ""
6,JUR GA,80,"Aw nitam dàggasanteek moom ; mu neleen : " Moo ndax dangeen di dàggasanteek man ci Yàlla, te man gindi Na ma ? Ragaluma li ngeen koy bokkaale ludul lu Yàlla namm. Xam - xamu sama Boroom peeg na yëf yépp. Moo ndax dangeen dul fàttaliku [xalaat] ?"
6,JUR GA,81,"Te sax man, naka laay ragale li ngeen Koy bokkaale te yéen ragaluleen ne yéen, yéena ngi bokkaleek Yàlla yoo xam ne wàcceluñu leen ca aw lay ? Kon ñaari kurél ya [yéen ak ñun], ku ci gëna yay ci am kóolute ? (waxleen) dengam xam ngeen."
6,JUR GA,82,"Ña gëm te jaxasewuñu seen ngëm ak tooñeel, ñooña ñoo am kóolute ; te ñoom ñooy ña tegu ci njub "."
6,JUR GA,83,"Loolu mooy Suñu lay wi ñu jox Ibraayma mu yay ca aw nitam. Danañu yékkati ku ñu neex mu kawe. Te sa Boroom Ku xereñ la, Ku xam la."
6,JUR GA,84,"May Nañu ko Isaaqa ak Yanqóoba, gindi leen, teg leen cig njub ñoom ñépp. Ak Nóoyin it, gindi Nañu ko lu jiitu, ak cay sëtam, Daawuda ak Suleymaan, ak Ayuuba ak Yuusufa, ak Muusaa, ak xaaruuna. Te no onu la ñuy feyee ñay rafetal."
6,JUR GA,85,"Ak Sakariyaa ak Yaxyaa, ak Iisaa ak Ilyaas, ñoom ñépp ca nit ñu yiw ña lañu bokk."
6,JUR GA,86,"Ak Ismaayla ak Ilyaas, ak Yunuus, ak Lóot. Te ñoom ñépp defal Nañu leen ngëneel ci kaw waa àddina si."
6,JUR GA,87,"Te ca biir seeni baay ak seeni sët ak seeni mbokk, tànn Nañu leen, jubal leen, teg leen ca yoon bu jub wa."
6,JUR GA,88,"Loolu mooy njubug Yàlla, Dana ci gindi ku Ko neex ciy jaamam. Waaye bu ñu bokkaale woon, fàwwu lañu daan def [ci lu baax] dana yàqu."
6,JUR GA,89,"Ñooña ñooy ña ñu jox Téere ba ak àtte ya ak Yonent ga. Nit ña, bu ñu weddee yooyu, dana fekk dénkoon Nañu leen aw xeet wu leen weddiwul woon."
6,JUR GA,90,"Ñooñu la Yàlla gindi : royal seenug njub. Neel : " Laajumaleen ci ag pey ". Dafa fekk rekk ne lii moom ag fàttali la ñeel waa àddina si."
6,JUR GA,91,"Màggaluñu Yàlla kem dayo bi mu yayoo ñu màggale Ko, bu ñu waxee ne : " Yàlla wàccewul dara ci kenn. ". Neel : " Kan moo wàcce Téere bu Muusaa ànd ak leer ak njub ñeel nit ñi ? Ngeen bind ko ciy këyit di ko wone ak di ca nëbb lu bari. Te jàngaleef na leen lu ngeen xamul woon yéen ak seeni baay. Neel : " Yàlla la ". Te nga bàyyi leen ci seen cànkute ga ñuy nuur cim po."
6,JUR GA,92,"Te lii Téere la bu ñu wàcce bu barkeel, buy dëggal la ko jiitu, ak ngir nga waar waa ndeyi njéndi ya [Màkka] ak la ko wër. Ña gëm àllaaxira, danañu ko gëm te ñoom danañu sàmm seeni julli."
6,JUR GA,93,"Ana ku gëna tooñ kuy duural Yàlla ay fen, walla muy wax naan : " Soloo nañu ma ", te fekk soloowuñu ko dara. Ak kuy wax naan : " Danaa wàcce lu mel ni lii Yàlla wàcce. ". Cëy boo gisoon tooñkat ya bis ba ñu nekkee ci wextanu ndee, te Malaaka ya tàllal seeni yoxo (naan leen) : " Génneleen seen bopp. Tey jii, dees na leen feye mbugal muy toroxale ci sababus la ngeen doon wax ci Yàlla te du dëgg ak la ngeen daan rëy-rëylu tey dëddu ay tegtalam "."
6,JUR GA,94,"(Moom Yàl la Mu neleen) Dikk ngeen di kenn kenn ni ñu leen binde woon cig njalbéen, te bàyyi ci seen ginnaaw lañu leen wërsëgale woon. Waaw ñun sax gisunu ña ngeen daan jaamu, di ko bokkaale ak Yàlla. Léegi seen digganteek ñoom dog na, te la ngeen doon sos réer na leen."
6,JUR GA,95,"Yàlla mooy xar pepp aki saal : [génne ca luy sax gàncax walla garab], Mooy génne luy dundu ci lu dee, tey génne lu dee ci luy dundu. Yàllaa ngoogu. Waaw naka lañu leen wëlbatee ?"
6,JUR GA,96,"Mooy sos leeraayu suba si, def guddi muy noflaay ; def jant bi ak weer wi ñuy waññikaayu jamono. Loolu mooy nattaleb Aji-not jiy Aji-xam [Yàlla]."
6,JUR GA,97,"Moom moo leen defal ay bidiw ngir ngeen di ca gindiku bu ngeen nekkee ci lëndëmi jéeri walla géej gi. Faramfàcce Nañu Téere ba, ngir aw nit ñuy xam !"
6,JUR GA,98,"Moom moo leen sose ci benn bakkan. [Ngeen jaar] ci dekkiwaay [ci ndiggu baay] ak saxuwaay [ci biiru yaay]. Leeral Nañu suñuy kéemaan ngir aw nit ñu am dégg-dégg."
6,JUR GA,99,"Moom mooy wàcce ndox mu jóge asamaan. ñu genne ci gàncax lu nekk, ñu génne ci loolu gàncax gu naat, ci loolu ñu génne ci ay pepp yu raŋaloo ; ak ci garabu tàndarma, ay tëggu tàndarma yu jóge ci tóor-tóor yi te jegeñ suuf. Seetluleen seeni meññent bu ñuy meññ ak bu ñuy ñor. Kéemaan guy waaree ngi noonu ci ñi gëm."
6,JUR GA,100,"Te ñoom sàkkal nañu Yàlla ay bokka ale yu di ay jinne te Moo leen bind. Sosal nañu ko it ay doom yu góor ak yu jigéen, ci lu àndul ak benn xam-xam. Cëy sellam ga ak màggam ga ! Jomb Na lañu koy nirële."
6,JUR GA,101,"Moo bind asamaan yi ak suuf si. Naka lay ame doom, te amul àndandoo ju jigéen ? Moo bind lu nekk, di Ku xam lu ne."
6,JUR GA,102,"Yàllaa ngi noonu, di seen Boroom ! Yàlla ju dul Moom amul, Moom mi bind lépp lu ne. Jaamuleen ko, Mooy kiy saytu lépp."
6,JUR GA,103,"Ay gët mënu koo gis, te Moom mën naa gis ay gët. Te Moom mooy Aji -ñeewant, di Ku deñ ciy kum pa."
6,JUR GA,104,"Ay lay yu leer nàññ dikkal na leen, tukke ca seen Boroom. Ku nangoo gis, boppam la ko defal ; ku gëmm [baña gis], boppam lay yàqal, nekkewuma fi di leen wattu."
6,JUR GA,105,"Noona Lañuy faramfàccee Suñuy àtte. Ngir ñu wax ne : " Jàng nga ". Ak ngir ñu leeral ko aw nit ñuy ràññee."
6,JUR GA,106,"Nanga topp lañu la soloo te muy lu tukkee ca sa Boroom. Kenn du Yàlla kudul Moom. Dëddul way-bokkaale ya."
6,JUR GA,107,"Bu neexoon Yàlla, duñu bokkaale ! Defunu la [yaw Yonent bi] nga di leen wattu mbaa nga di leen aar."
6,JUR GA,108,"Buleen di ŋàññ ñay jaamu leneen ludul Yàlla, ndax kon dañuy ŋàññ Yàlla cig jalgati, ngir ñàkka xam. Noonu Lañuy rafetale jëfi wépp xeet [ci seeni gis-gis]. Ba noppi, ñu dellu jëm ca seen Boroom; Mu leeral leen lañu nekkoon di ko def."
6,JUR GA,109,"Ñangay waat ci Yàlla gën gaa màggi seen ngiñ, ne bu leen kéemaan dikkaloon, kon fàwwu danañu ko gëm."
6,JUR GA,110,"Te Danañu wëlbati seeni xol ak seeni gis-gis ca nawoon, ba ñu ko ñàkkee gëm ca njalbéen ga ; te Danañu leen bàyyi ca seenug féttéerlu ñuy tuñ-tuñi."
6,JUR GA,111,"Te su ñu wàcce woon ci ñoom ay Malaaka, ñu dee ña di wax ak ñoom, te ñu dajale ci ñoom lu nekk ñu jàkkaarlook ñoom, duñu gëm mukk bu neexul Yàlla. Waaye nag, la ëpp ca ñoom dañoo réer."
6,JUR GA,112,"Noonu Lañu sàkkalee bépp Yonent ab noon : muy ay séytaane yu nekk nit walla jinne yuy rafetal ay wax ci ñenn ci ñoom jëme ca ñeneen ngir wor leen. Bu neexoon sa Boroom, duñu ko def ; bàyyileen ak la ñuy duur."
6,JUR GA,113,"Ak ngir xoli ñi gëmul àllaaxira jeng ci wax jooju jóge ca, ak ñu fàggu la ñuy fàggu [ciy bàkkaar]."
6,JUR GA,114,"Moo ndax ci keneen kudul Yàlla laay sàkku àttekat, te Moom moo wàcce ci yéen Téere ba faramfàcce [lu ne] ? Te ña nga xam ne joxoon Nañu leen Téere, xam nañu ne dëgg la te mu wàcc tukk ee ca sa Boroom. Kon yaw ci sa wàllu bopp, bul bokk mukk ci ñiy sikki-sàkka."
6,JUR GA,115,"Sa kàddug Boroom mat na ci dëgg ak maandute. Ay waxam du soppeeku. Kuy dégg la, di Ku xam."
6,JUR GA,116,"Boo toppee li ëpp ci ñi nekk ci suuf si, ñu sànk la, nga sori yoonu Yàlla : ndax toppuñu ludul ay njortu te nekkewuñu ludul di fen."
6,JUR GA,117,"Te sa Boroom Moo gëna xam ku réere aw yoonam, te Moo gëna xam it ña tegu ci njub gindiku."
6,JUR GA,118,"Lekkleen la nga xam ne tuddeef na ca turu Yàlla [ba ñu koy rendi], ndegam gëm ngeen ay kàddoom."
6,JUR GA,119,"Lu leen nekkal ci bañ lekk loo xam ne tudd nañu ca turu Yàlla ? Moom leeral na leen la araam ci yéen, gannaaw bu fekkee mën ngeena loru [ngir baña am lenn lu ngeen lekk]. Waaye ñu bari dañuy réer ngir topp seeni bànneex cig ñàkka xam. Sa Boroom moo gëna xam way-jéggi dayo ña."
6,JUR GA,120,"Nangeen bàyyi bàkkaar bu fés ak bu nëbbu, ñiy fàggu bàkkaar dees na leen fey lañu fàggu woon."
6,JUR GA,121,"Buleen lekk loo xam ne tudduñu ca turu Yàlla, loolu génn topp la [caay-caay]. Te Séytaane mooy xiir aw nitam ñuy dàggas anteek yéen. Te bu ngeen leen toppee, daldi ñibbi ca way-bokkaale ya."
6,JUR GA,122,"Moo ndax ka nekkoon ku dee [yéefër], ñu dundal ko [gëmloo ko], jox ko leer gu muy leerloo buy dox ci biir nit ñi, dana nirook ka nga xam ne misaalam mooy dafa nekk cig lëndëm gu mu dul génn ? Noonu la yéefër yi di rafetloo lañu doon def."
6,JUR GA,123,"Naka noonu, Lañu defe ci bépp dëkk ay kilifa ca ña dàqa tooñ ngir ñu fay nas ay pexe. Te pexe ya, dara duleen ca moy te yëguñu ko."
6,JUR GA,124,"Te ñoom, saa su leen laaya dikkalee, ñuy wax naan : " ñun duñu gëm ba mbete ñu indil ñu lu mel ni lañu joxoon Yonent Yàlla ya ". Yàllaa gëna xam fa Muy wàcce la Muy yónnee. Bàkkaarkat yi, toroxte dal na leen tukke fa Yàlla ak mbugal mu tar ngir pexe [yu bon ya ñu daan nas]."
6,JUR GA,125,"Ku Yàlla bëgga jubal, dafay ubbi xolam ci Lislaam. Ku Mu bëgga bàyyi cig réeram, day bàyyi xolam nekk cig xat gu tar ba mel ni day yéeg jëm kaw asamaan. Noonu la Yàlla di tege mbugal ña gëmul."
6,JUR GA,126,"Lile mooy sa yoonu Boroom wu jub xocc wa. Leeralal Nañu Suñuy tegtal nit ñuy fàttal iku [seen Boroom]."
6,JUR GA,127,"Am nañu kërug jàmm fa seen Boroom. Moom moo di Seen soppe ngir lañu daan def [ci lu baax]."
6,JUR GA,128,"Bis ba Mu leen di dajale [Yàlla] ñoom ñépp, di leen wax ne : " Éy yéen mboolooy jinne yi, baril ngeen seeni jëf ci nit ñi ". Nit ña ñu méngool ne : " Suñu Boroom, lenn ci ñun, daanañu sàkku xéewlu ca ñeneen ña, te agsi nañu ca àpp ba Nga ñu àppaloon. ". Mu neleen : " Safaraay seen dëkkuwaay, te dangeen fay sax dàkk, ludul la soob Yàlla. ". Sa Boroom dey Ku xereñ, Ku xam la."
6,JUR GA,129,"Noonu Lañuy feeñale kiliftéefu yenn tooñkat ya ca kaw ñeneen ña ngir lañu nekkoon di ko fàggu."
6,JUR GA,130,"[Mu neleen] Éy yéen mbooloom jinne yi ak nit ñi ndax ay Yonent dafa leena dikkalul woon, feeñ ci seen biir, di leen nettali Samay ndigal ci doon leen waar ci ndaj em seen Bis bii ? Ñu toontu ne : " Seede nañu loolu mu nekk ci suñu kaw. ". Dundug àddina wor na leen ; seeni seede dal ci seen kaw, saxal ne ñoom ay yéefër lañu woon."
6,JUR GA,131,"Loolu dafay tegtale ne sa Boroom du alag ab dëkk cig tooñeel ndare dafa yónni ndaw ñu lànk koo topp."
6,JUR GA,132,"Ñoom ñépp danañu am pey gu méngook lañu jëfoon. Sa Boroom ñàkkul paal ca la ñuy jëf."
6,JUR GA,133,"Sa Boroom Ku woomal la, boroom yërmaande la. Bu ko neexoon, mu jële leen fi, wuutale ci seen ginnaaw la Ko soob, ni Mu leen sose woon ngeen di ay sëti ñeneen."
6,JUR GA,134,"Li ñu leen dig luy ñëw la. Te dungeen mëna raw."
6,JUR GA,135,"Neel : " Yéen samaw nit ! Jëfleen ci seeni mbir ; man dey aji-jëf laa. Dangeen masa xami kan moo moom kër gu mujj ga. ". Ak lu mëna xew, tooñkat ya ñoom duñu texe."
6,JUR GA,136,"Dañuy sédd Yàlla li Mu bind ci mbey ak ci jur gi, ab cér daldi wax ne : " Lii mooy wàllu Yàlla - ci seeni njortu ! - lii mooy wàllu li ñu koy bokkaale. ". Te lañu sédd ñii, du agsi ca Yàlla, waaye lañu sédd Yàlla, dana agsi ca ñañu koy bokkaaleel. Na ñuy àttee ñaaw na !"
6,JUR GA,137,"Noonu la seen xërëm yooyu rafetale, ca ñu bari ca way-bokkaale ya, rey seeni doom, ngir alag leen, lëntal seen diine. Bu neexoon Yàlla, duñu ko def. Waaye bàyyileen ak la ñuy duur."
6,JUR GA,138,"Ñu naan : " Jur gi ak mbey mi araam na : kenn du ci lekk kudul ku ñu neex. ". - ci seeni njort ! - Ak jur goo xam ne seen ginnaaw araam na, ak yoo xam ne duñu tuddu Yàlla ci ñoom, ludul di ko duural, Danaleen fey lañu nekkoon di ko duur."
6,JUR GA,139,"Ñu naan : " Li nekk ci biir jur gi dagan na ci suñuy góor waaye araam na ci suñuy jabar [jigéen ñi]. ". Waay, bu dee lu médd, góor ak jigéen ñoo ci yem. Danaleen fey seeni duur, Moom dey [Yàlla] Ku xereñ la, Ku xam la."
6,JUR GA,140,"Ña rey seeni doom cig réer ngir ñàkka xam, yàqule nañu booleek di araamal la leen Yàlla wërsëgal, lépp tegu ci kaw duural Yàlla. Ñoom réer nañu ba sànku te dootuñu gindiku."
6,JUR GA,141,"Moom Yàlla Moo sos ay tooli gàncax guy law ci suuf si ak yuy jóg taxaw ; ak garabi tàndarma ak mbey yu meññeent ya wuute ; ak oliw ak garanaat yu niroo ak yu niroowul. Lekkleen seeni doom bu ñoree ; te nangeen génne asaka ja bis ba ngeen di watt [ngóob]. Te buleen yàq ndax Moom [Yàlla] safoowul yàqkat ya."
6,JUR GA,142,"Amna ci jur gi, yu mëna sëf, ak yu nekki gëtt; lekkleen ci li leen Yàlla di wërsëgale, te buleen topp jeegoy Séytaane, moom Séytaane seenub noon la bu bir."
6,JUR GA,143,"Sàkk na juróom-ñett yu nekki ñaar-ñaar : ñaar ci xar yi, ñaar ci bëy yi. Neel : " Ndax ñaar ñu góor ñi ñoo araam walla ñaar ñu jigéen ñi walla la ëmbe ci biir ñaar yu jigéen ñi ? Waxleen ma ci xam-xam ndegam aw nit ngeen " ;"
6,JUR GA,144,"Am na ci gëléem yi ñaar, ak ci nag yi ñaar. Neel : " Ndax ñaar ñu góor ñi ñoo araam walla ñaar ñu jigéen ñi, walla la ëmbe ca biir ñaar ñu jigéen ña ? Am dangeena nekkoon di ay seede ca la leen Yàlla dénku ci yooyu ? ". Ana kan moo gëna tooñ kuy duural Yàlla ay fen ngir mëna réeral nit ñi ci lu àndul ak xam-xam ? Yàlla du gindi nit ña di ay tooñkat."
6,JUR GA,145,"Neel : " Man dey gisuma, ci li ñu ma soloo, lu araam ci ñam wu ñuy lekk ludul mu nekk médd walla deret yuy tuuru, walla yàppu mbaam-xuux - ndax sobe la - walla lañu tuddu [ba ñu koy rey] keneen kudul Yàlla cig génn topp. ". Waaye koo xam ne dafa loru, te di ku bew, walla muy ku jéggi dayo ca loola, Sa Boroom Jéggalaakoon la, Jaglewaakoon la."
6,JUR GA,146,"Dogaloon Nañu ca ña nekk Yaxuud, ne araam na ci ñoom lépp luy boroom we te it araam na ca ñoom nebbonu nag ya ak gàtt ya, lu dul bu tegu ci seen ginnaaw, walla bu nekk ca seen mbàq, walla bu jaxasook yax ya. Noonu Lañu leen feye seen bew ga te ñun ñu dëggu Lañu."
6,JUR GA,147,"Bu ñu la weddee, neel : " Seen Boroom dey Ku am yërmaande ju yaatu la, waaye mbugalam ma jëm ca saay-saay sa dara mënukoo feg "."
6,JUR GA,148,"Ñay bokkaale danañu wax ne : " Bu neexoon Yàlla, duñu bokkaale, suñuy baay it kon duñu bokkaale te duñu araamal dara, wat ci watiit ! ". Noonu doŋŋ la ña leen jiitu woon doon weddee ba Sa mbugal ne xees ci seen kaw. Neel : " Ndax am ngeen xam-xam bu ngeen ñu mëna génneel ? Yéen daal toppuleen lu moy ay njort te nekkuleen ci lu moy di fen "."
6,JUR GA,149,"Neel : " Lii, wommatug Yàlla la, Moo ko moom. Bu ko sooboon, Mu jubal leen yéen ñépp."
6,JUR GA,150,"Neel : " Indileen seeni seede yu mëna seede ne lii Yàlla dakoo araamal. ". Bu ñu ko seedee, yaw bu ca ànd ak ñoom, bul topp bànneexi ñay weddi suñuy ndigal ak ña gëmul àllaaxira, te ñoom dañuy ñaawal seen digganteek seen Boroom."
6,JUR GA,151,"Neel : " Kaayleen ma taril leen li Yàlla araamal ci yéen : mooy buleen ko bokkaaleek dara ; te nangeen di rafetal jëme ci seeni waajur. Te buleen rey seeni doom ngir ragal ñàkk. Ndax ñun [Yàlla], ñoo leen di wërsërgal yéen, di leen wërsëgal ñoom it. Te buleen jegeñ njaaloo ca la cay feeñ ak la cay nëbbu. Te buleen rey bakkan bi Yàlla wormaal lu dul ci dëgg. Loolu la leen ci dénk ; ndax Yàlla ngeen xel-lu."
6,JUR GA,152,"Buleen jegeñ [laal] alali jirim ci ludul na mu gëna rafete, ba bamuy mëna lijjanti boppam. Te nangeen di matal natt ak peese cig maandute. ñun [Yàlla] duñu teg bakkan ludul lu mu àttan. Bu ngeen di dox [ca la ngeen di àtte], nangeen ko defe ci maandute, doonte la sax seen mbokk ngeen di àtte. Nangeen matal it kóllereg Yàlla. Loolu la leen ci Yàlla dénk. Ndax ngeen di fàttaliku."
6,JUR GA,153," " Te lii nag moo di Sama yoon wu jub xocc wa, toppleen ko ; te buleen topp ñall yi, kon ñu teqale leen ak samaw yoon. ". Loolu la leen ci Yàlla dénku. Ndax Yàlla ngeen [di fegu] ragal Yàlla."
6,JUR GA,154,"Ba noppi ñu jox Muusaa Téere ba, ngir matal xéewal ci ku rafetal, ak ug faramfàcce ci mbir yépp, di njub, di yërmaan de. Ndax Yàlla ñoom ñu gëm ne danañu dajeek seen Boroom."
6,JUR GA,155,"Te Téere bii wàcce Nañu ko, barkeel ko. Toppleen ko te ngeen ragal Yàlla, ndax Yàlla amaana yërëmees leen,"
6,JUR GA,156,"ndax it ngeen baña wax ne : " Ab Téere wàcceluñu ko kenn kudul ñaari kurél ya [Yaxuud ya ak Nasraan ya] ca ña ñu jiitu, te ñun seenug njàngale umpu nanu."
6,JUR GA,157,"Walla ngeen di wax naan : " Bu fekkoon ne ci ñun lañu wàcce Téere ba, kon ñoo leen di gëna gindiku. ". Ag leeral dikkal na leen, jóge fa seen Boroom, di njub ak yërmaande. Ana kan moo gëna tooñ kuy dummóoyu kàdduy Yàlla te weddi leen ? Danañu feye, ñay dëddu Suñuy kàddu, gën jaa suufe [bon] mbugal ngir seenug dëddu."
6,JUR GA,158,"Moo ndax dañuy xaar ba Malaaka ya dikk fa ñoom? Walla sa Boroom agsi ? Walla lenn ci sa kéemaani Boroom dikk ? Bis ba lenn ci sa kéemaani Boroom dikkee, bàjjo bu gëmul woon lu jiitu, di doora gëm, du ko jariñ dara de, walla ku sàkkuwul wenn yiw it, ngëmam du ko jariñ dara. Neel : " Xaarleen ! ". ñun it ñoo ngi xaar."
6,JUR GA,159,"Ña nga xam ne dañoo xàjjale seen di ine ba mu nekk ay pàcc-pàcc, bokkulook ñoom dara : seeni mbir ci Yàlla doŋŋ la nekk. Te Danaleen biral lañu nekkoon di ko def."
6,JUR GA,160,"Ku def yiw, am yool bu tollu ni fukki yooni yiw wa ; ku def ñaawtéef am bàkkaar bu tollu ni ñaawtéef wa. Te kenn duleen tooñ [ci yokkal mbaa wàññil leen ci dara]."
6,JUR GA,161,"Neel : " Sama Boroom gindi na ma teg ma ca yoon wu jub wa, di diine ju jub, di diiney Ibraayma ma wéetal Boroomam te bokkuloon ca way-bokkaale ña."
6,JUR GA,162,"Neel : " Samag julli, samag jaamu, samag dund ak samag dee, Yàlla Boroom àddina bee leen moom."
6,JUR GA,163,"Amul bokkaale ! Te loolu lañu ma digal, te nekk naa di ku jiitu ca way-wommatu ña [jullit ña]. ""
6,JUR GA,164,"Neel : " Ndax damay sàkku beneen boroom bu dul Yàl la, te Moom Mooy Boroom lépp lu ne ? Bakkan bu nekk, la mu fàggu ca moom doŋŋ lay delluwaat : kenn du yenul keneen yenam. Te ca seen Boroom ngeen di dellu Mu biral leen la ngeen nekkoon di ca juuyoo."
6,JUR GA,165,"Moom Moo leen def ngeen di ay kuutaay ci suuf si, Mu yékkati lenn ci yéen ci kaw ñeneen ña, [Dakoy def] ngir nattu leen ca la Mu leen jox. Sa Boroom nag Ku gaaw ci mbugal la, te it Moom Jéggalaakoon la, Jaglewaakoon la."
7,DIG WA,1,"Alif, Laam, Miim, Saad."
7,DIG WA,2,"Ab Téeree ngi, bu ñu wàcce ci yaw ; ngir nga waare ca, ak mu nekk ag fàttali ci way-gëm ña ; bu wenn tiis nekk ci sa xol ngir loolu."
7,DIG WA,3,"Toppleen li ñu wàcce ci yéen mu jóge ca seen Boroom. Buleen ko bàyyi di topp ay xërëm. Néew ngeen xalaat."
7,DIG WA,4,"Bariwaana dëkk bu ñu alag ! Suñu mbugal agsi fa ci guddi walla ci bëccëg."
7,DIG WA,5,"Te seeni njàmbat nekkul, ba leen mbugal ma saddee, ludul : " ñun ay tooñkat lañu woon "."
7,DIG WA,6,"Fàwwu Danañu laaj ña ñu yónni ca ñoom [nit ña], fàwwu it Danañu laaj ña ñu yónni woon [Yonent ya]."
7,DIG WA,7,"Te Danañu leen nettali ji [ci loolu] ci xam-xam bu wér ndaxte fekke woon Nañu lépp !"
7,DIG WA,8,"Booba bis, peese bu dëggu lay doon. Ña seen peese diis aku yiw, Ñoom ñooy ñu texe ña !"
7,DIG WA,9,"Ña seen peese woyof nag, Ñooy ña yàqal seen bopp ngir ñàkka faale Suñuy kàddu te doonoon ñu daan tooñ."
7,DIG WA,10,"Defal Nañu leen ag jàppandal ci suuf si, defal leen ca lu ngeen dunde. Te seenug cant néew na !"
7,DIG WA,11,"Bind Nañu leen, jox leeni melo, ba noppi ñu wax Malaaka ya : " Sujjóotal-leen Aadama. ". Ñoom ñéppa sujjoot, ba mu des Ibliis, moom bokkul ca ña sujjóot."
7,DIG WA,12,"[Yàlla] ne ko : " Lan moo la tee sujjóot ba Ma la ko digalee ? ". Mu ne : " Maa ko gën : ndax Danga ma bind ci Safara, moom Nga bind ko ci ban "."
7,DIG WA,13,"[Yàlla] ne ko : " Wàccal jóge fi, yaw waroo fi rëy-rëylu. Génnal, torox nga. ""
7,DIG WA,14,"Ibliis ne Ko : " Muñal ma ba bisu dekki ba. ""
7,DIG WA,15,"[Yàlla] ne ko : " Bokk nga ca ña ñuy muñandiku. ""
7,DIG WA,16,"Ibliis daldi ne : " Giñ naa ne beewloo gi Nga ma teg, danaa leen rékki ci sa yoon wu jub wi,"
7,DIG WA,17,"bu ko defee, ma songe leen ci seen kanam ak ci seen ginnaaw, seen ndeyjoor ak ci seen càmmoñ ba lu ëpp ci ñoom duñu la sant. ""
7,DIG WA,18,"Yàlla ne ko : " Génnal ", di ku ñu detteel, di ku ñu dàq. " Ku la ca toppati ci ñoom, fàwwu Danaa feesale Safara ci yéen ñépp "."
7,DIG WA,19," " Te yaw Aadama, dëkkal yaak sa soxna, Àjjana ; lekkleen yéen ñaar fu leen fi neex ; waaye buleen jegeñ ga rab gii ; su amee, ngeen tooñ. ""
7,DIG WA,20,"Séytaane jax-jaxal leen ngir mu feeñal ca ñoom ñaar lañu leen nëbboon - ci seen cër - mu neleen : " Seen Boroom terewuleen ngeen jegeñ garab gii ludul ne Dafa bañ ngeen nekk ñaari Malaaka walla ngeen bokk ca ñay dund fàwwu [duñu dee] ! "."
7,DIG WA,21,"Mu waatal leen, neleen : " Man dey damaa bokk rekk ci ñi leen di laabire "."
7,DIG WA,22,"Mu tegtal leen cig wor. Ba ñu mosee ñoom ñaar garab ga, la seen pëy daldi feeñ ; ñuy witt di tafoo ay xob ca Àjjana. Seen Boroom woo leen, neleen : " Ndax terewuma leen woon garab gii ? Te it wax leen ne Séytaane seenug noon tigi la ? ""
7,DIG WA,23,"[Aadama ak Awa] daldi ne : " Suñu Boroom, tooñ nañu suñu bopp. Soo ñu baalul, yërëm ñu, kon danañu bokk ca ñu yàqule ña "."
7,DIG WA,24,"Mu neleen : " Wàccleen, ku ci nekk di noonu ka ca des. Suuf si, am ngeen fay dëkkuwaay aki xéewal ab diir. ""
7,DIG WA,25," " Fa ngeen di dunde, fa ngeen di faatoo, fa lañu leen di génnee [ngeen dekkiwaat]. ""
7,DIG WA,26,"Yéen doomi-aadama ! Wàcceel Nañu leen koddaay lu ngeen di muure seeni pëy aki takkaay.-Waaye koddaayul ragal Yàlla moo gën de. - Loolu bokk na ci kéemaani Yàlla yi. Ndax Yàlla ñuy fàttaliku [seen Boroom]."
7,DIG WA,27,"Yéen doomi-aadama ! Buleen Séytaane sànke ni mu génne woon seen ñaari maam ya Àjjana, muri see ni koddaay ngir won leen seeni pëy. Moom mi ngi leen di gis, moom ak njabootam, te yéen mënuleena gis fa ñu nekk. ñun def Nañu Séytaane ya ñu lëkkaloo ak ñi gëmul,"
7,DIG WA,28,"bu ñu defee ñaawtéef, dañuy wax ne : " Danoo fekk suñuy maam di ko def, te Yàllaa ñu ko digal. " Neel : " Yàlla du digle ñaawtéef. Moo ndax dangeen di waxal Yàlla lu ngeen xamul ? ""
7,DIG WA,29,"Neel : " Yàlla Dafa digle maandute. Nangeen di jublu ci jàkka yépp te nangeen ko jaamu, di sellal ngir Moom [Yàlla]. Dangeen dellu ca Moom, na Mu leen sose woon cag njalbéen "."
7,DIG WA,30,"Amna kurél bu gindiku, waaye amna ab kurél bu ab réer wàkk na leen, ñoom dañoo féeteek Séytaane bàyyi Yàlla te defe ne cig njub lañu nekk !"
7,DIG WA,31,"Éy yéen doomi-aadama, [jépp jàkka ju ngeen jëmati] nangeen di waaj ba jekk [ak yére yu rafet]. Te nangeen di lekk di naan ; te buleen di yàq, ndax Yàlla soppul yàqkat yi."
7,DIG WA,32,"Neel : " Ana kan mooy digle ne taari Yàlla, yi Mu génneel ay jaamam, araam nañu, ak xéewal yu sell yi ? ". Neel : " Yooyu, ñi gëm ci àddina bi, ñoo koy moom, ñoom doŋŋ te bu àllaaxiraa. ". Noonu la ñuy leeralee Suñuy tegtal ci nit ñuy xam."
7,DIG WA,33,"Neel : " Sama Boroom araamalul ludul ñaawtéef yi, la ca feeñ ak la ca nëbbu ak bàkkaar, ak bew guy jalgati dëgg, ak di Ko bokkaaleek loo xam ne wenn lay wàccewu ca, ak ngeen di wax ci Yàlla lu ngeen xamul. [Yooyu ñoo araam] "."
7,DIG WA,34,"Xeet wu nekk amna àpp. Bu àpp ba agsee, duñu yées senn saa te it duñu ko jiitu."
7,DIG WA,35,"Éy yéen doomi-aadama yi ! Amaana ay Yonent yu bokk ci yéen dikkal leen, di leen nettali suñuy tegtal, (nangeen xam ne) képp ku ragal na Yàlla tey yéwénal, du am tiitaange te du jàq."
7,DIG WA,36,"Gaa ña nga xam ne dañoo weddi Suñuy tegtal, rëy-rëylu, dëddu ko, ñooñee ñooy waa Safara, te dañu fay béel."
7,DIG WA,37,"Ana kan moo gëna tooñ kuy duural Yàlla ay fen walla muy weddi ay tegtalam ? Ñoom dey, danañu jot seen wàll wi ñu dogal ci ñoom ; ba kerook bu leen Suñuy ndaw dikkale, naan len : " Ana ña ngeen daan jaamu bàyyi Yàlla ? " - Ñu toontu ne : " Réer nañu ñu ". Daldi seede ne ñoom ay yéefër lañu."
7,DIG WA,38,"Mu neleen : " Dugguleen fekki xeet ya leen jiitu woon, di ay nit aki jinne ca Safara sa. ". Xeet wu ca dugg rekk, tàmbalee rëbb moroom ja. Ba ñépp yembee, ña jiitu ak ña mujj ku nekk naan : " Ñii ñoo ñu sànkkoon : kon nag Yàlla, fulal mbugal ma ci seen kaw. ". Yàlla neleen : " Yéen ñépp laay ful seen mbugal, waaye xamuleen "."
7,DIG WA,39,"Ña fa jiitu ñoom di wax ña mujja agsi, naan leen : " Yéen ñii daal, gënewuleen ñu lenn. Kon mosleen [toqamtiku] mbugal mi ngir la ngeen fàggu woon ciy bàkkaar "."
7,DIG WA,40,"Ña weddi Suñuy tegtal, rëy-rëylu ba dëddu leen, Deefuleen ubbil wunti asamaan si, te duñu dugg Àjjana li feek gëléem duggul ci bën-bënu puso. Te noonu Lañuy feye saay-saay si."
7,DIG WA,41,"Am nañu laltaayu Safara ak mbalaanum [Safara]. Noonu Lañuy feye tooñkat ya."
7,DIG WA,42,"Ña gëm te jëfu yiw - Te kat duñu teg bakkan ludul lu mu àttan - ñooña ñooy waa Àjjana : te dañu fay béel."
7,DIG WA,43,"Te Dañuy rocci la nekkoon ca seeni dënn cig noonoo, dex ya dañuy daw-dawaan ca seen ron, ñuy wax naan : " Sant nanu Yàlla, Moom Mi ñu indi ci lii. Te mënuñu woona gindi mukk suñu bopp, su fekkoon ne Yàlla gindiwunu. Suñu Boroom, ay Yonentam indi woon nañu dëgg. ". Ñu woo leen, neleen : " Àjjana jii donolees na leen ko ngir la ngeen daan def [ci lu baax] "."
7,DIG WA,44,"Waa Àjj ana woo waa Safara, neleen : " ñun dey, gis nañu lañu suñu Boroom digoon muy dëgg. Moo ndax yéen fekk ngeen li leen seen Boroom digoon muy dëgg ? ". Ñu toontu ne : " Waaw ". Mu am wootekat bu daldi woote ne : rëbbum Yàlla dal na ca tooñkat ya,"
7,DIG WA,45,"ñoom ñay féewale [nit ñi] ak diiney Yàlla ji, di doxe doxiin wu jeng, te ñoom dañoo weddi àllaaxira. ""
7,DIG WA,46,"Dox na ca seen diggante [waa Àjjana] kiiraay, nekk na ca kaw (dig) wa aw nit ñoo xam ne danañu leen xàmmee ñoom ñépp ca seen màndarga ya. Ñu woo waa Àjjana, neleen : " Yal na jàmm nekk ci yéen ! ". Ñoom duñu dugg Àjjana te xemmem nañu ko."
7,DIG WA,47,"Saa su seeni gët jubloo ca waa Safara, ñu ne : " Suñu Boroom, Yàlla boo ñu boole ak nit ñu di ay tooñkat "."
7,DIG WA,48,"Ña nekk ca dig wa tuddu [Al-Laxraaf] woo ay nit ñu ñu xàmm ee ngir seeni màndarga, neleen : " Waa kon alal ja ngeen daan dajale ak la leen taxoona rëy-rëylu, amaluñuleen benn njariñ !"
7,DIG WA,49,"Moo ndax ñii du ña ngeen giñoon ne Yàlla duleen dugal ci yërmaande ? - Dugguleen ci Àjjana ! Te buleen am njàqare, te bule en am naqar."
7,DIG WA,50,"Waa Safara woo waa Àjjana neleen : " Bëbël-leen ci ñun lenn ci ndox mi, walla ci li leen Yàlla wërsëgale. " Ñu toontu ne : " Yàlla dogal na ne [xéewal yii] araam na ci yéefër yi "."
7,DIG WA,51,"Ña nga xam ne dañoo jàppe seen diine po aki caaxaan, te dundug àddina nax leen. Tey Danañu leen fàtte na ñu fàttee woon ndajem tey jii, ak lañu weddi woon Suñuy kàddu."
7,DIG WA,52,"Te wóor na ne joxoon nañu leen ab Téere, bu ñu faramfàcce mu neexa dégg, muy njub ak yërmaande ngir nit ñu gëm."
7,DIG WA,53,"Moo ndax dañuy xaar ba lu ko firndéel agsi ? Ña ko fàtte woon, la ko jiitu, danañu wax ne : " Yonenti suñu Boroom indi woon nañu dëgg. Moo ndax danañu amatiy rammukat yu ñuy rammu ? Walla ñu delloo ñu [àddina] ñu def fa lu gëna rafet lañu fa daan def ? ". Yàqal nañu jeeg seen bopp ; te lañu daan duur réer na leen."
7,DIG WA,54,"Seen Boroom nag mooy ki bind asamaan yeek suuf si ci juróom-benni fan, ba noppi Mu jublu ca Gàngunaay ga. Dana muure guddi ak bëccëg Mu toftale ko bu gaaw. Te jant bi ak weer wi ak bind iw, yu ñu tàggat lañu ci ndigalam. Moo ndax du Moo moom bind gi ak dogal yi? Yàlla Boroom àddina si, Ku barkeel la !"
7,DIG WA,55,"Ñaanleen seen Boroom ci toroxlu ak ci yelu. Moom nag soppul ñiy jéggi dayo."
7,DIG WA,56,"Buleen di yàq ci suuf si ginnaaw ba ñu ko yéwénalee. Te nangeen di ñaan ànd ak ragal ak yaakaar, yërmaandey Yàlla nag lu jegeñ rafetalkat yi la."
7,DIG WA,57,"Moo moom kiy yabal ngelaw yi ñuy tasaaroo lu jiitu. Ba bu ñu yanoo niir yu diis, ñu nàndal ci réew mu bekkoor, ñu wàccee ca ndox, génne ca bépp xeetu doomu gàn cax [meññent]. Noonu lañuy génnee ñi dee [bu ñu leen di dekkal] ndax xéy-na ngeen fàttaliku."
7,DIG WA,58,"Te dëkk bu [suuf sa baax], gàncaxam dana génn ci coobare Boroomam ; ña [seen suuf] bon, du génne ludul lu bon. Noonu Lañuy leerale tegtal yi ngir nit ñuy gër ëm [seen Boroom]."
7,DIG WA,59,"Yónni woon Nañu [Nóoyin] ci aw nitam. Mu neleen : " Yéen samay mbokk, nangeen jaamu Yàlla. Amuleen jeneen Yàlla ju dul Moom. Man dey, ragal naa ci yéen mbugalum bis bu màgg "."
7,DIG WA,60,"Mbooloo ma, ca aw nitam [kilifa ya], toontu ko ne : " Gis nañu ne yaa ngi ci réer gu tar "."
7,DIG WA,61,"Mu ne : " Man nekkuma ci ag réer ; Waaye man kat ab Yonentub Yàlla, miy Boroom àddina si, laa."
7,DIG WA,62,"Dama leen di jottali sama bataaxalub Boroom, te dama leen di laabire, te xam naa ci Yàlla lu ngeen xamul."
7,DIG WA,63,"Moo nd ax dafa leena jaaxal, ay kàdduy waare dikkal leen tukkee ca seen Boroom, jaare ci góor gu bokk ci yéen, ngir mu artu leen ngeen ragal Yàlla, ndax xéy-na yërëmeef leen ? ""
7,DIG WA,64,"Ñu weddi ko. ñu musal ko, moom ak ña nekkoon ak moom ca gaal ga, ñu labal ña we ddi samay kàddu. Ñooña, aw nitam ñu gumba lañu woon."
7,DIG WA,65,"[Yónni woon Nañu it] ca waa [xaad], seen mbokk [uxuud], mu neleen : " Yéen samay mbokk, jaamuleen Yàlla. Amuleen jeneen Yàlla ju dul Moom. Moo ndax dangeen dul ragal Yàlla ? ""
7,DIG WA,66,"Mbooloo ma weddi, ca aw nitam, wax ne : " ñun gis nañu la nga nekk ci ag ndof, te ñun sax far nañu jort ne yaw ci fenkat yi nga bokk "."
7,DIG WA,67,"Mu ne : " Yéen samay mbokk, ag ndof nekkul ci man de ; waaye li wér moo di ne man ab Yonent laa, [ndaw] lu bawoo fa Yàlla Boroom àddina si."
7,DIG WA,68,"Dama leen di jottali bataaxalub sama Boroom te man dama nekk ci yéen aji-laabir ju wóor."
7,DIG WA,69,"Moo ndax dafa leen yéem, waare dikkal leen tukke ci seen Boroom, jaare ci góor gu bokk ci yéen ngir mu artu leen? Fàttalikuleen gin naaw ba Mu leen defee ngeen di kuutaay ginnaaw nitu Nóoyin, te Mu yokk seeni jëmm, dolli seeni kàttan. Fàttalikuleen xéewali Yàlla yi ndax xéy-na yéen ngeen texe."
7,DIG WA,70,"Ñu wax ne : " Ndax danga ñoo dikkal ngir ñu jaamu Yàlla moom doŋŋ, te bàyyi li suñu maam ya daan jaamu ? Indil ñu li nga ñu daan tëkkoo, ndegam ku dëggu nga "."
7,DIG WA,71,"Mu toontu ne : " Nekk na lu leen dëddale tukke ca seen Boroom, mbugal ak mer. Moo ndax dangeen di dàggasanteek man ciy tur yu ngeen sos yéen ak seeni maam, te Yàlla wàccewu ca wenn lay ? Man maa ngi nekk ak yéen di bokk ca way-muñandiku ña."
7,DIG WA,72,"ñu musal ko moom ak ña ànd ak moom, ci Sama yërmaande, ñu daldi faagaagal nag ña jàppe Suñuy laaya ay fen te gëmuñu."
7,DIG WA,73,"Yónni woon Nañu it ca waa Tamuud, seen mbokk Saalixu, mu ne : " Yéen samay mbokk, nangeen jaamu Yàlla ndax amuleen jeneen yàlla ju dul Moom. Ay lay yu leer nàññ dikkal na leen, tukke ca seen Boroom : gëléem gu jigéen la, di mbindéefum Yàlla, di kéemaan ci yéen. Bàyyileen ko muy lekk ci kaw suuf si Yàlla moom, te buleen ko def lu bon ; kon mbugal mu tar dal leen [bu ngeen jëfewut ndigal li]."
7,DIG WA,74,"Fàttalikuleen ba Mu leen defee ay kuutaay, ca ginnaaw xaad, mu dëkkal leen ci suuf si. Ngeen tabax ay kër yu rëy ci dénd yi, di yatt ci doj yi ay kër. Fàttalikuleen xéewali Yàlla te buleen doon ay yàqkat ci kaw suuf si."
7,DIG WA,75,"Kilifa ya nekkoon di rëy-rëylu ciy nitam wax nañu, ña ñu doyadal, muy ña gëm ca ñoom : " Moo ndax wóor na leen ne Saalixu Yonentub Yàlla la ? ". Ñu toontu ne : " ñun dey way-gëm lañu [ci bataaxal] bi ñu ko yónnee "."
7,DIG WA,76,"Ñay rëy-rëylu neleen : " ñun dey, li ngeen gëm, weddi nañu ko "."
7,DIG WA,77,"Ñu rey giléem ga, jalgati seen ndigalul Boroom, daldi ne : " Yaw Saalixu, indil ñu la nga ñu doon tëkkoo, ndegam ci Yonent yi nga bokk "."
7,DIG WA,78,"Ag yëngug suuf rajaxe leen ; ñu xëy ne lànjaŋ ca seen kër ya."
7,DIG WA,79,"Mu dëddu leen, daldi ne : " Yéen samay mbokk, jottali naa leen sama Yonenteb Boroom, laabire naa leen itam. Waaye yéen dey soppuleen laabirekat yi ! ""
7,DIG WA,80,"Fàttalikuleen itam ba Lóot waxee aw nitam, neleen : " Moo ndax dangeen di def ñaawtéef woo xam ne kenn mësu koo def ci àddina sépp ?"
7,DIG WA,81,"Ndaxte yéen dangeen di jublu góor ñi, di ca sàkku bànneex, bàyyi fa jigéen ña ! Yéen daal, aw nit ngeen ñu jéggi dayo. ""
7,DIG WA,82,"Toontul aw nitam nekkul ludul ñu ne : " Génneleen leen seenub dëkk. Ndax ñoom aw nit lañu ñuy laab-laablu " !"
7,DIG WA,83,"ñu musal ko (ñun Yàlla) mook waa këram, ba mu des soxnaam, moom dafa des ca mbugal ma."
7,DIG WA,84,"ñu sotti ca seen kaw ab taw, waay-waay gisal na mujjug saay-saay sa mel !"
7,DIG WA,85,"(Fàttalikul ba ñu yónnee) fa Madyaana, seen mbokk Cxuxaybu, mu neleen : " Éy yéen samaw nit, jaamuleen Yàlla. Amuleen jeneen Yàlla ju dul Moom. Te ay lay yu leer dikkal na leen yu bawoo ca seen Boroom. Kon nangeen di matal natt ak màndaxe te buleen wàññil nit ña, lañu moom. Te it buleen yàq ci suuf si ginnaaw ba ñu ko yéwénalee. Loolu dey, moo di li gën ci yéen, bu fekkee ni gëm ngeen."
7,DIG WA,86,"Te buleen di toog ci wépp yoon, di dëkku ñi gëm Yàlla, di leen wëlbati, di dox seen digganteek yoonu Yàlla, di ko jéngal. Fàttalikuleen ba ngeen nekkee di ñu néew, Mu baril leen. Te nangeen settantal naka la mujjug yàqkat ya meloon."
7,DIG WA,87,"Su fekkee amna ci yéen kurél bu gëm li ñu ma yónni, ak kurél bu goreedi, nangeen muñ ba ba Yàlla di à tte seenu diggante, te Moom (Yàlla) moo di gën jaa mëna àtte. ""
7,DIG WA,88,"Kilifa, ya rëy-rëylu ca aw nitam, ne ko : " Danañu la génne, yaw Cxuxaybu ak ña gëm ànd ak yaw, ci sunum réew. Walla nga dellusi ci suñu diine. " - Mu neleen : " Ba bu fekkee ne sax dangeen ñuy ga [ci seen diine jooju] ? "."
7,DIG WA,89," " Bu ñu delloo dugg ci seen diine, kon de ñu duural Yàlla aw fen gannaaw ba ñu Yàlla musalee ci seen diine jooju. duñu mëna dellu duggu ci ludul mu soob Yàlla suñu Boroom. Xam-xamu suñu Boroom ump na lu nekk. Ci Yàl la lañuy wéeru. Yaw suñu Boroom, àtteel suñu diggante ak suñuy nit, ci dëgg, ndaxte Yaw [Yàlla], yaa gëna mën àtte àttekat yi. ""
7,DIG WA,90,"Kilifa, ya weddi ca aw nitam, ne : " Bu ngeen toppee Cxuxaybu, dangeen yàqule "."
7,DIG WA,91,"Yëngug suuf rajaxe leen ; ñu xëy ne là njaŋ fa seeni kër."
7,DIG WA,92,"Ña weddi woon Cxuxaybu, dañoo mujj mel ni masuñu faa dëkk. Ña weddi woon Cxuxaybu yàqule nañu."
7,DIG WA,93,"Mu dëddu leen, ne : " Yéen samay mbokk, jottali naa leen sama Yonentub Boroom, laabire naa leen itam. Kon naka laay yërëmtaloo ngir aw nit ñu di ay yéefër ? ""
7,DIG WA,94,"duñu yónni Yonent ci am réew, te tegunu waa réew ma ay tiis aki njàqare ngir xéy-na ñu toroxlu."
7,DIG WA,95,"Ginnaaw ba ñu soppi yu bon ya, toxal ca yu baax, bu ñu biroo it ñu naan : " Aw naqar ak mbégte daloon na suñuy maam. ". ñu songe woon leen ci mbetteel te fooguñu ko woon."
7,DIG WA,96,"Bu fekkoon ne waa dëkk yooyu gëmoon nañu te ragal Yàlla, kon fàwwu Danañu leen ubbil ay wërsëg yu bawoo asamaan ak ci suuf si. Waaye dañoo weddi, ñu sadd leen ngir lañu daan fàggu ci lu bon."
7,DIG WA,97,"Moo ndax dafa am ci waa dëkk yooyu ñu naagu ne Suñu mbugal duleen dikke ci guddi fekk ñuy nelaw ?"
7,DIG WA,98,"Walla dëkk yooyu naagu ne Suñu mbu gal duleen dikkal bëccëg fekk ñuy fo ?"
7,DIG WA,99,"Moo ndax dañoo naagu ci pexey Yàlla ? Te kenn du naagu ci pexey Yàlla kudul nit ñu yàqule."
7,DIG WA,100,"Walla ndax dafa leeral ci ñi donn suuf si, ginnaaw ña fi nekkoon, ci ne su ñu neexoon ñu sadd leen ngir seeni bàkk aar ak fatt seeni xol ba dootuñu am dégg-dégg ?"
7,DIG WA,101,"Dëkk yooyu, ñoo ngi lay nettali dara ci seeni xibaar. Te fekk Suñuy Yonent dikkoon fa ak ay lay yu leer, waaye ñoom mënatuñu woona gëm lañu daan weddi ca njalbéen. Noonu la Yàlla di fattee xoli yéefër ya."
7,DIG WA,102,"Fekkunu woon li ëpp ci ñoom ñu ame kóllare fenn ; ludul ne li ëpp ci ñoom ay saay-saay lañu."
7,DIG WA,103,"Ba noppi ñu yónni ci seen ginnaaw Muusaa, mu ànd ak Suñu kéemaan ca Firawna ak mbooloom ña weddi. Seetlul naka la mujjug yàqkat ya mel nag."
7,DIG WA,104,"Muusaa ne : " Yaw Firawna, man ab Yonent laa [boo xam ne], Yàlla miy Boroom àddina si Moo ma yónni,"
7,DIG WA,105,"wér na ci man ma baña wax ci Yàlla ludul dëgg. Ne indil naa leen aw lay wu tukkee ci seen Boroom. Boyalal waa Bani-Israayil ñu ànd ak man. ""
7,DIG WA,106,"Mu toontu ne : " Ndegam danga indi ag kéemaan, wone ko ndegal ku dëggu nga. ""
7,DIG WA,107,"Sànni na yetam wa mu daldi nekk jaan ju rëy."
7,DIG WA,108,"Mu génne loxoom mu daldi weex tàll ca ña koy gis."
7,DIG WA,109,"Kilifa ya bokk ca nitu Firawna ne ko : " Jabar bu am xam-xam la "."
7,DIG WA,110,"[Firawna] ne : " Dafa leen bëgga génne ci seen suuf. " - " Lan mooy seen ndigal ? ""
7,DIG WA,111,"Ñu ne ko : " Xaarloo ko mook mbokkam, te yónnee ci dëkk yi ay ndaw ñu mëna dajale nit ñi,"
7,DIG WA,112,"ñu indil la bépp jabar bu am xam-xam."
7,DIG WA,113,"Jabar ya ñëw ca Firawna ne ko : " Ndax danañu am pey bu fekkee ne not nañu ? " [joŋ]"
7,DIG WA,114,"Mu neleen : " Waawaaw, kon dangeen bokk ci ñi may jegeñ "."
7,DIG WA,115,"Ñu ne : " Muusaa, benn yaw nga sànni, walla ñun ñu sànni "."
7,DIG WA,116,"Mu ne : " Sànnileen ". Ba ñu sànnee, dañoo jabar bëti nit ña, ra gal-loo leen ci jabar gu rëy."
7,DIG WA,117,"ñu xelal Muusaa ne ko : " Sànnil sa yet wi ". Mu daldi wann lañu doon wëlbati."
7,DIG WA,118,"Dëgg daldi tàbbi, lañu doon def yàqu."
7,DIG WA,119,"Ñu not leen foofa, ñu daldi ànd ak toroxte."
7,DIG WA,120,"Ñu rot ñoom jabar ya, sujjóot."
7,DIG WA,121,"Ñu ne : " Gëm nañu Boroom àddina si,"
7,DIG WA,122,"Boroom Muusaa ak Aaruuna. ""
7,DIG WA,123,"Firawna neleen : " Ndax dangeen Koy gëm te joxuma leen ci ndigal ? Lii, pexe la mu ngeen fàggu ci dëkk bi, ngir génne ñi fi dëkk. Waaye dangeen xam."
7,DIG WA,124,"Danaa dagg seeni yoxo ak seeni tànk cig jàllawle, ba noppi ma daaj leen, sandamtal leen yéen ñépp. ""
7,DIG WA,125,"Ñu toontu ne : " ñun ci suñu Boroom lañuy dellu."
7,DIG WA,126,"Feyoowoo ci ñun ludul ñu gëm ay kéemaani suñu Boroom, ba ñu agsee ci ñun. Suñu Boroom ! So ttil ci ñun muñ te nga rey ñu fekk ñu dee jullit. ""
7,DIG WA,127,"Kilifa ya bokk ci nitu Firawna ne ko : " Moo ndax dangaa bàyyi Muusaa aku nitam ñuy yàq ci suuf si, te moom mu bàyyi la, bàyyi sa yàlla ? ". Mu toontu ne : " Danaa rey seeni doom yu góor, ba yu jigéen yi. Ndax ñun ñoo leen tiim, ñoo leen not. ""
7,DIG WA,128,"Muusaa wax ay nitam : " Sàkkuleen ndimbal ci Yàlla te ngeen muñ, suuf si Yàllaa ko moom. Dana ko donnale ku ko neex ciy jaamam. Te muj ga, way-ragal Yàlla yee ko moom "."
7,DIG WA,129,"[Ñoom yaxuud ya] ne : " Loreef na ñu lu jiitu sa dikk ci ñun ak ginnaaw la nga ñu indil. ". Mu ne : " Xéy-na seen Boroom dana rey seeni noon, Mu wuutal leen ci suuf si ba noppi di saytu na ngeen di def "."
7,DIG WA,130,"Teg Nañu nitu Firawna bekkoor ay at ak wàññikug meññent ndax xéy-na ñu fàttaliku [seen Boroom]."
7,DIG WA,131,"Bu leen lu baax dikkalee, ñu ne : " Lii ñoo ko moom " ; bu leen lu bon dalee, ñu gaafal Muusaa ak ña ànd ak moom. Déedéet seen gaaf nekkul ci kenn kudul Yàlla. Waaye ña ëpp ca ñoom xamuñu."
7,DIG WA,132,"Ñu ne : " Loo ñu mëna indil ciy kéemaan ngir jabar ñu ci, duñu la gëm "."
7,DIG WA,133,"Yabal Nañu ca seen kaw am mbënn, aki njéeréer, ak teeñ ya ak mbott ya, ak deret ja, ñu di ay kéemaan yu fés, waaye ña rëy-rëylu nag ay nit ñu saay-saay lañu."
7,DIG WA,134,"Ba mbugal ma agsee ca ñoom, ñu ne : " Yaw Muusaa, ñaanal ñu sa Boroom ci kóllare gi dox seen diggante. Boo ñu tàggaleek mbugal mii, danañu la gëm te danañu bàyyi Banii - israayil ñu dem ànd ak yaw "."
7,DIG WA,135,"Ba ñu teggee ca ñoom mbugal ma [ca àpp ba mu waroona yem], firi nañu lañu dige woon."
7,DIG WA,136,"Tax na ñu feyyu ci ñoom ; labal leen ci géej gi, ndax ñoom dañoo weddi suñuy tegtal, sàgganeleen."
7,DIG WA,137,"ñu donnale suuf si nit ña ñu nekkoon daan leen suufeel, penku ba sowu te barkeel ko. Noonu, sa dogalu Boroom bu rafet bi, daldi mat ci Banii-israayil ngir lañu nekko on di muñ. ñu rajaxe la Firawna aku nitam nekkoon di liggéey ak ya ñu tabaxoon."
7,DIG WA,138,"Jàllale Nañu Bani-Israayil géej ga. Ñu fekk fa aw nit ñoo xam ne ña nga doon jaamu seeni xërëm, ñu ne : " Muusaa, defal ñu yàlla ju mel ni seen yàlla. ". Mu neleen : " Yéen daal ñu réer ngeen."
7,DIG WA,139,"Nii lañu nekkee di ñu alku; te seeni jëf lu yàqu la. ""
7,DIG WA,140,"Mu wax ne : " Moo ndax dama leen di wutal jeneen yàlla ju dul Yàlla, te Moom mu defal leen ngëneel, teg leen ci kaw waa àddina si yépp [ca booba] ? ""
7,DIG WA,141,"(Fàttalikuleen) ba ñu leen musalee ci nitu Firawna ya leen doon teg mbugal mu gëna ñaaw. Daan rey seeni doom yu góor, di bàyyi yu jigéen ya. Te loolu nekkoon na nattu bu màgg bu tukkee ca seen Boroom."
7,DIG WA,142,"Àppal Nañu Muusaa fanweeri guddi, ñu mottali ko ak fukk, diir ba Boroomam dogal mat ñeneenti fukki guddi. Muusaa wax na mbokkam ma Aaruuna : " Wuutu ma ci samaw nit, te nangay jubbanti te bul topp yoonu yàqkat ya "."
7,DIG WA,143,"Ba Muusaa agsee ca Suñu ndaje te Boroomam wax ak moom, mu ne : " Sama Boroom, won ma ma gis La ! ". Mu ne ko : " Doo ma gis Muusaa ; waaye xoolal tundu doj wii : bu saxee ci barab bi mu nekk, kon danga Ma mëna gis. ". Ba Boroomam feeñoo doj wa, dafa mokk rumbax, Muusaa daanu xëm. Ba mu ximmee, mu daldi ne : " Tudd naa sag sell, kañ naa La ! Dellu naa ci Yaw ; te man sax faf maa di ki jëkka gëm "."
7,DIG WA,144,"Mu ne ko : " Yaw Muusaa, Man tànn naa la ci biir nit ñi, ngay Sama Yonent ak Sama kàddu. Jëlal li Ma la jox te nga bokk ca way-gëm ña "."
7,DIG WA,145,"ñu bindal ko ci àlluwaya lu nekk ngir waare ak faramfàcce lu nekk ba mu waar ko cig farlu. " ñu digal ko mu wax ay nitam ñu jàppe ko ca na mu gëna rafete. Danaa leen won dëkku saay-saay sa."
7,DIG WA,146,"Danaa soreel Samay tegtal ña rëy-rëylu ci suuf si ci ludul dëgg. Ba bu ñu gisee bépp kéemaan duñu ko gëm. Bu ñu gisee yoon wu njub, duñu ko topp, muy seenu yoon. Li waral loolu mooy dañoo weddi Suñuy kàddu, sàggan ba dëddu leen."
7,DIG WA,147,"Ña weddi Suñuy kàddu ak ndaje mu mujj ma, seeni jëf yàqu na. Ndax deesuleen fey ludul lañu daan def ""
7,DIG WA,148,"Nitu Muusaa jàpp nañu ci ginnaawam aw yëkk wu ñu takk seeni takkaayi yaram, weddi Suñuy kàddu. Ndax dañoo gisul ne moom mënuta wax ak ñoom te duleen jubale ciw yoon ? Jàpp nañu ko [di ko jaamu], nekki way-tooñ."
7,DIG WA,149,"Waaye ba mu daanoo ca seeni yoxo, te ñu gis ne ñoom dañ oo nekkoon cig réer, ñu ne suñu Boroom : " Soo ñu yërëmul, baal ñu, danañu bokk ca way-yàqule ña "."
7,DIG WA,150,"Ba Muusaa ñibbee ca aw nitam, mer lool, dafa wax ne : " Nii ngeen ma ginnaawoo ñaaw na ! Xanaa dangeena yàkkamti seen àtteb Boroom gaawa ñëw? ". Mu dal di sànni àlluwa ya, jàpp ca boppub mbokkam ma, xëcc ko. Aaruuna toontu ko ne : " Yaw sama doomu-ndey, nit ñi dañu maa doyadal te xaw nañu maa rey sax. Kon bul bégloo noon ya te bul ma boole ca nit ña di way-tooñ "."
7,DIG WA,151,"Mu ne : " Yaw sama Boroom, jéggal ma ak sama mbokk mii te nga tàbbal ñu ci sa yërmaande, ndax Yaw yaa ëpp yërmaande képp kuy yërëme "."
7,DIG WA,152,"Ña nga xam ne doon nañu jaamu yëkk wa, mbugal danaleen dal tukke fa seen Boroom, ak toroxte ci dundu àdduna. Te noonu Lañuy feyee ñay duural Yàlla."
7,DIG WA,153,"Ñay def lu ñaaw ba noppi ginnaaw ga ñu tuub, tey ñu gëm sa Boroom nag, ginnaaw loolu, Jéggalaakoon la, Jaglewaakoon la."
7,DIG WA,154,"Ba merum Muusaa giifee, dafa jël àlluwa ya. Te mbind ma làmboo na njub ak yërmaande ngir ña nga xam ne ñoom ragal nañu seen Boroom."
7,DIG WA,155,"Muusaa tànn juróom-ñaar fukki góor ciy nitam, ngir suñu waxtu ndaje. Ba leen yëngug xeer wa jàppee, mu ne : " Yaw sama Boroom, bu la neexoon nga rey leen ak man lu jiitu tey. Moo ndax Danga ñuy rey ngir li ña réer ci ñun def ? Loolu du leneen ludul sa nattu, ci ngay réerale ku La soob, di ci jubal ku La soob. Yaway suñu Cëslaay. Nanga ñu baal, yërëm ñu, Yaa di ki gëna mëna jéggale."
7,DIG WA,156,"Dogalal ci ñun yiw ci àddina ak ca àllaaxira. ñun gindiku nañu jëm ci Yaw. ". Mu ne : " Sama mbugal, danaa ko sadd ku Ma neex. Waaye Sama yërmaande ëmb na lépp lenn. Te danaa ko sadd ña ragal Yàlla tey génne asaka ak ñi gëm Samay kàddu."
7,DIG WA,157,"Ña nga xam ne danañu topp Yonent ba, di ku ñu soloo te jàngul, te ñu fekk ñu bind ko ca ya ñu yore ci Tawreet ak Injiil. Mu di leen digal lu baax, di leen tere lu bon, daganal leen yu sell ya, araamal ca ñoom yu selladi ya, soppil leen ya leen diisoon ak gàkk ya nekkoon ca ñoom. Kon ñi ko gëm [moom Muxammad] te weg ko, te ñu topp leer ga ñu wàcce ci moom; ñoom ñooy way-texe ña."
7,DIG WA,158,"Neeleen : " Yéen nit ñi ! Man Yonentub Yàlla laa ci yéen ñépp, Moom mi nga xam ne Moo moom nguuru asamaan yi ak suuf si. Amul jeneen yàlla ju dul Moom. Mooy dundal, Mooy rey. Kon gëmleen Yàlla ak Yonentam bi, di ku ñu soloo te jàngul, te moom gëm na Yàlla ak ug kàddoom. Kon toppleen ko, xéy-na kon ngeen gindiku "."
7,DIG WA,159,"Amoon na ci nitu Muusaa, mbooloo muy gindee ci dëgg ak di ca tegtaloo ci maandute."
7,DIG WA,160,"ñu xaaj leen fukki giir ak ñaar ñuy ay xeet. Ba noppi, ñu soloo Muusaa, bañuy sàkku lu ñu naan, ne ko : " Dóoral xeer wi ak sa yet wi. ". Noonu fukki bëti ndox ak ñaar balle ca. Ku nekk ca ñoom xamee fa muy naane. ñu defal leen keppaar ak niir wa, ñu wàcceel leen lem gu weex aki njanaaw, neleen : " Lekkleen ci yu sell yi ñu leen wërsëgale. ". Wa aye tooñuñu ñu, seen bopp rekk lañuy tooñ."
7,DIG WA,161,"[Fàttalikul] ba ñu leen waxee ne : " Dugguleen ci dëkk bii te nangeen di lekk ci ñamam yi fu mu leen soobe, te nangeen di wax : Sippikug bàkkaar te nangeen tàbbi ci buntu bi sujjóot. Kon ñu baal leen seeni ña awteef ; te Danañu dolli way-rafetal ña "."
7,DIG WA,162,"Ña tooñ ci ñoom, soppi lañu leen wax ak yeneeni wax. ñu yebal fa ñoom mbugal mu tukke asamaan ngir lañu nekk di tooñ."
7,DIG WA,163,"Te nga laaj leen lu jëm ci dëkk ba nekkoon ca tefesu géej ga ca gaawu ba ! Ba seen jën ya tëmbu ci ñoom ca seenug gaawu, tey baña génn bis ya! Noonu lañu leen doon nattoo ngir lañu daan fétterlu génn topp."
7,DIG WA,164,"Te am mbooloo ca ñoom ne : " Lu tax ngeen di waar nit ñoo xam ne Yàlla danaleen rey mbaa mu teg leen mbugal mu tar ? ". Ñu toontu [ñoom ña doon waare] ne : " Ngir ñu am lay ca seen Boroom ak xéy-na ñoom ñu ragal Yàlla ! ""
7,DIG WA,165,"Ba ñu fàttee lañu leen doon waare, musal Nañu ña doon tere lu bon, ñu sadd ña doon tooñ, mbugal mu tar ngir lañu féttérlu woon génn topp."
7,DIG WA,166,"Bu ñu rëyloo ca lañu leen tere, ñu wax leen ne : " Nekkleen di ay golo yu torox "."
7,DIG WA,167,"[Fàttalikul] ba seen Boroom xamlee ne Danaleen yónnee ku leen di teg gëm jaa boni mbugal ba kerook Bis-pénc di agsi. Sa Boroom nag Ku gaaw la ci mbugal te Moom Jéggalaakoon la, Jaglewaakoon la."
7,DIG WA,168,"Te séddale Nañu leen ay giir ci suuf si. Am ci ñoom ñu yiw, am ñu yiwadi. ñu nattu leen ciy xéewal ak ciy naqar ndax ñu dellusi [ci seen Boroom]."
7,DIG WA,169,"Kuutaay gu bon toftaloo ca ñoom, [teewul] ñu jàppe ci alali ku yées ki [di àddina], ñu naan : " Dees nañu baal. ". Te bu leen alal ju ne mel dikkalee, ñu jàpp ca. Waaw ndax kóllareb Téere ba tënku leen ci di waxal Yàlla dëgg rekk ? Moone jàng nañu la ne kk ca biir de. Te kërug àllaaxira moo gën ca ña ragal Yàlla, - Moo ndax dangeen dul xel-lu ? -"
7,DIG WA,170,"Te ñay jafandu ca Téere ba te di taxawal julli, [nañu xam ne] ñun nag duñu sànk peyu way-sellal ña."
7,DIG WA,171,"[Fàttalikul] ba ñu yékkatee doj wa mu tiim leen, mel ni niir la. Ñu am njort ci mu daanu ci seen kaw. Ñu neleen : " Jàppleen lii ñu leen jox ànd ca ak farlu te ngeen jëfe li nekk ci biir. Ndax xéy-na yéen ngeen ragal Yàlla "."
7,DIG WA,172,"[Fàttalikul] ba sa Boroom génnee ci ndigul doomu-aadama yi seeni sëf, te mu seedeloo leen ci seen bopp, neleen : " Du Maay seen Boroom ? ". Ñu ne : " Axakay, seede nañu ko. " ngir ngeen baña wax ca Bis-pénc ba ne : " Danoo réere woon lii  ","
7,DIG WA,173,"mbaa ngeen baña wax : " Du dara ludul suñuy maam dañoo bokkaa le woon lu jiitu ñu sëtoo ca ñoom ginnaaw ga. Ndax dees na ñu mbugal [ci loo xam ne ña jubutoon ca ñun ñoo ko def] ? ""
7,DIG WA,174,"Noonu la ñuy leeralee tegtal yi. Ndax xéy-na ñu dellusi [ci seen Boroom] !"
7,DIG WA,175,"Nettalileen ka ñu joxoon Suñuy mbóot mu rocceeku ca. Séytaane topp ko, tax na mu bokk ca way-beew ña."
7,DIG WA,176,"Su ñu sooboon ñu yékkatikook mbóot yooyu, waaye dafa jengoon jëm ci àddina, topp bànneexam. Dafay mel ni xaj, boo ko songee muy yalkat, boo ko bàyyee muy yalkat. Loolu mooy niróowaaleeb nit ña weddi Suñuy kàddu. Nettalil xew-xew ba. Xéy-na ñoom ñu fàttaliku !"
7,DIG WA,177,"Nekkinu nit ña weddi Suñuy kàddu, aka bon, waaye seen bopp lañuy tooñ nag."
7,DIG WA,178,"Ku Yàlla gindi nag, mu nekk cig njub. Ña Mu bàyyi cig réer, ñooy ñu yàqule ña."
7,DIG WA,179,"ñun bind nañu ba noppi ngir Safara jinne yu bari ak nit. Ñeel na leen xol yu dul am dégg-dégg. Ay bët yu ñu dul gis ak ay nopp yu ñu dul dégge. Ñooña, dañoo mel ni mala ya, ñoo leen gëna réer sax. Ñooy ñu sàggan ña."
7,DIG WA,180,"Yàllaa moom tur yu rafet yi. Nangeen ko ciy jaamu te ngeen dëddu ña di jeng ci turam yi : dees na leen feye lañu daan def."
7,DIG WA,181,"Nekk na ci ñi ñu bind, xeet woo xam ne danañu gindiku ci dëgg te danañu maandu."
7,DIG WA,182,"Waaye ña weddi Suñuy tegtal, Danañu leen jay, jaarele leen fu ñu xamul."
7,DIG WA,183,"Muñal-leen, Sama pexe naka lu dëgër la !"
7,DIG WA,184,"Moo ndax dañu dul xél-lu xam ne seen àndandoo bi jinne jàppu ko? Nekkul ludul waarekat bu ràññeeku !"
7,DIG WA,185,"Moo ndax dañu dul xool nguuru asamaan yi ak suuf si, ak li Yàlla bind lépp, te it xéy-na Mu jege ñal seen àpp ? Kon jan wax gannaaw josam, lañu mëna gëm ?"
7,DIG WA,186,"Ku Yàlla bàyyi cig réeram, kenn du la mëna gindi. Danaleen jàppe ca seen beew ga ñuy tëñax-tëñaxi."
7,DIG WA,187,"Ñi ngi lay laaj ci taxawaayu Bis-pénc ba : " Kañ lay doon ? ". Neel : " Kenn amu ca xam-xam kudul sama Boroom. Kenn du ko feeñal ca waxtoom kudul Moom. Lu diis la ci asamaan ya ak ci suuf si, duleen digal ludul cig mbetteel. ". Ña nga la koy laaj mel ni danga ca xam dara. Neel : " Xam-xam nekkul fenn fu dul fa Yàlla. ". Waaye lu ëpp ci nit ñi xamuñu."
7,DIG WA,188,"Neel : " Mënaluma sama bopp njariñ walla lor ludul la soob Yàlla. Su ma xamoon kumpa, kon ma bari lool alal aki xéewal, te kon lu metti duma dal. Nekkuma man ludul waarekat, béglekatu nit ñi gëm Yàlla "."
7,DIG WA,189,"Moom mooy Ki leen bind ci be nn bakkan, mu génne ca soxnaam ngir muy am ug dal ci moom; ba mu ko muuree, mu ëmb ëmb bu woyof, muy dem ak ëmbam. Ba mu diisee, ñoom ñaar ñu ñaanYàlla seen Boroom ne ko : " Soo ñu mayee [doom] ju baax, kon faf danañu bokk ci gërëmaakoon ña "."
7,DIG WA,190,"Ba Mu le en mayee [doom], ñu bokkaale Yàlla ca la Mu leen may. Te Yàlla jomb na lañu Ko bokkaale."
7,DIG WA,191,"Moo ndax dañuy bokkaaleek [Yàlla] ñoo xam ne mënuñoo bind dara te dañu leena bind,"
7,DIG WA,192,"te mënuñuleena dimbali, mënuñoo dimbali seen bopp sax ?"
7,DIG WA,193,"Boo leen woowee ci njub, duñuleen topp. Ngeen woo leen walla ngeen noppi [bañ leena woo] yem kepp."
7,DIG WA,194,"Ña nga xam ne dangeen leen jaamu bàyyi Yàlla, ay jaam lañu ni yéen. Wooleen ba xam danañu leen nangul ndeem ñu dëggu ngeen."
7,DIG WA,195,"Moo ndax dañoo am tànk yu ñu doxe ? Moo ndax dañoo am loxo yu ñu téye ? Moo ndax dañoo am bët yu ñuy gise ? Moo ndax dañoo am nopp yu ñuy dégge ? Neeleen : " Wooleen seen bokkaale yooyu, te nangeen ma fexeel, bañ maa yeexe."
7,DIG WA,196,"Ki may dimbali mooy Yàlla Mi wàcce Téere ba te mu méng ook ñu sell ña."
7,DIG WA,197,"Ña ngeen di jaamu te bàyyi Ko, mënuñuleena dimbali te mënuñoo dimbali seen bopp sax. ""
7,DIG WA,198,"Boo leen woowee cig njub duñu dégg sax. Dangeen gis ñu di la xool te ñoom duñu gis."
7,DIG WA,199,"Jéggaleel te nangay digle yiw, te nanga dëddu ñu réer ña."
7,DIG WA,200,"Saa su la ag soppeeku dalee, gu tukke ci Séytaane, nanga sàkku mucc ci Yàlla. Moom Yàlla nag Kuy dégg la, Kuy xam la."
7,DIG WA,201,"Ña ragal Yàlla, bu leen lu metti dalee, tukke ci Séytaane, ñu fàttaliku [seen Boroom] daldi nekk ñu am ràññee."
7,DIG WA,202,"Mu am seen kuute ñoo xam ne danañu leen tàbbal ci ag réer, te di leen ca xamb rekk."
7,DIG WA,203,"Te bu ndigal ñëwul, ñu naan : " Lu tee nga fental ko sa bopp ? " Neel : " Duma def ludul topp li ñu ma soloo mu tukke ci sama Boroom. Loolu ay lay la yu tukkee ci seen Boroom, di njub ak yërmaande ci nit ñu gëm."
7,DIG WA,204,"Kon bu ñuy jàng Alxuraan, nangeen ko déglu te nangeen ko xarawlu ndax xéy-na yërëmees leen."
7,DIG WA,205,"Nangay tudd sa Boroom ci sa bopp ànd ak toroxlu ak ug ragal, ci lu ànd ak yelu ci sa kàddu, ci kaw subaak ngoon, te bul bokk ca ñu sàggan ña."
7,DIG WA,206,"Ña nga xam ne ñanga ca sa Boroom, duñu di rëylu ci jaamu Ko. Te danañu Ko di sàbbaal, di Ko sujjóotal."
8,MÀNG YA,1,"Ña nga lay laaj lu jëm ci màng yi. Neeleen : " Màng yi, Yàlla ak Yonentam ñoo leen moom. " Kon ragal-leen Yàlla te nangeen defar seeni diggante, te ngeen topp Yàlla ak Yonentam ndeem way-gëm ngeen."
8,MÀNG YA,2,"Jullit ya ñooy ña nga xam ne bu ñu tuddee Yàlla seeni xol yëngu. Te bu ñu jàngaa ci ñoom ay laayaam mu yokk seen ngëm. Te ci seen Boroom lañu wékku."
8,MÀNG YA,3,"Ñooy ña nga xam ne danañu taxawal julli te ca lañu leen wërsëgal, danañu ca joxe."
8,MÀNG YA,4,"Ñooña ñooy jullit dëgg : ñeel na leen yékkatiku ca seen Boroom, ci ag jéggal ak wërsëg wu tedd."
8,MÀNG YA,5,"Naka noonu, sa Boroom génne na la sa kër ci dëgg, te fekk neexul ñennat ca way-gëm ña."
8,MÀNG YA,6,"Ñangay weranteek yaw ca dëgg ga ginnaaw ba mu feeñee, leer nàññ ; mel ni dañu leena bëmax jëme ci dee, ñu ne ca jàkk."
8,MÀNG YA,7,"(Fàttalikul ), ba leen Yàlla digee ndam ca kaw benn ca ñaari kurél ya ngeen moom ko. Te ngeen ne siiw moom ga yorul ngànnaay, te Yàlla nammoona dëgëral dëgg ga ci kàddoom te dog ginnaaw yéefër ya."
8,MÀNG YA,8,"ngir dëgg sax te caaxaan jóge fi doonte la naqari na saay-saay sa."
8,MÀNG YA,9,"(Fàttalikul) ba ngeen sàkkoo xettaliku ci seen Boroom te Mu nangul leen, ne : " Man danaa leen dooleel ak junni Malaaka yuy toftalante."
8,MÀNG YA,10,"Yàlla deful loolu ludul ngir mbégtem [jullit ñi] ak ngir seen xel dal. Ndimbal amul feneen fu dul fa Yàlla. Na ka Yàlla Aji-not la, Aji-xereñ la."
8,MÀNG YA,11,"(Fàttalikuleen) ba Mu leen muuree ag ngëmmentu muy jàmm ju jóge ci Moom, te Mu wàcce ci yéen ndox mu jóge asamaan ngir Mu laabal leen ak loolu, ak ngir Mu dàqal leen sobees Séytaane, ak ngir Mu dëgëral seeni xol, dëg ëral seeni ndëggu."
8,MÀNG YA,12,"[Fàttalikul] ba sa Boroom xamalee Malaaka ya neleen : " Maak yéena ànd : nangeen dooleel ñi gëm. Danaa sànni njàqare ci xoli ñi weddi. Kon dóorleen ci kaw doq yi te ngeen dóor leen ci cati baaraam yi."
8,MÀNG YA,13,"Loolu, ngir dañoo juuyook Yàlla ak Yonentam. ". Te ku juuyook Yàlla ak Yonentam, Yàlla ku tar mbugal la !"
8,MÀNG YA,14,"Noonu lay dalee ci yéen; kon mosleen ko ! Te ñeel na way-weddi ña mbugalu Safara."
8,MÀNG YA,15,"Éy yéen ñi gëm ñi, bu ngeen dajeek yéefër yi ñuy ràngu jëm ci yéen, buleen daw won leen ginnaaw."
8,MÀNG YA,16,"Ku daw won leen ginnaaw, ca bis boobu - ludul kuy jéema njuuy ba jekku na mu wara xeexe, walla kuy jéema tafu ci mboolom jullit, - tàbbi ci merum Yàlla te dëkkuwaayam Safara la. Aka bon booba dëkkuwaay !"
8,MÀNG YA,17,"Te reyuleen leen [yéen jullit ñi] : Yàlla moo leen rey. Te sànniwoo [yaw Yonent bi], bi nga sànnee suuf si : waaye Yàlla moo sànni, ngir Mu may jullit ñi xéewal gu rafet gu tukke ca Moom Yàlla ! Te Yàlla Kuy dégg la, Kuy xam la."
8,MÀNG YA,18,"Loolu la dëggal ci yéen ! Yàlla Kuy doyadal pexey yéefër yi la."
8,MÀNG YA,19,"Ndegam dangeen di sàkku lu ngeen di àttewoo, ab àtte dikkal na leen ba noppi. Bu ngeen bàyyee [la ngeen nekkoon cig kéefar], mooy gën ci yéen. Bu ngeen delloo, ñu dellu, te kon seeni mbooloo duleen jariñ dara, doonte dafa bari lool. Yàlla nag Mook jullit yee ànd."
8,MÀNG YA,20,"Éy yéen ñi gëm ñi ! Nangeen topp Yàlla ak ub Yonentam, buleen ko dëddu te fekk dégg ngeen li muy wax."
8,MÀNG YA,21,"Buleen mel ni ñiy wax : " Dégg nañu ", te fekk dégguñu woon dara."
8,MÀNG YA,22,"Li gëna yées ci bindeef yi ca Yàlla, mooy ñi tëx, luu te baña xel-lu."
8,MÀNG YA,23,"Ku leen woo woon ñu dëddu, nekk ñu beddiku."
8,MÀNG YA,24,"Éy yéen ñi gëm ! Nangeen wuyu Yàlla ak Yonentam ba, bu ñu leen woowee ci lu leen di musal, te nangeen xam ne Yàlla nag Dana dox nit ak xelam, te Danañu leen bëmëx jëme ca Moom."
8,MÀNG YA,25,"Te nangeen ragal mbugal moo xam ne kudul ña weddi ci yéen. Te nangeen xam ne Yàlla Ku tar mbugal la."
8,MÀNG YA,26,"Fàttalikuleen ba ngeen nekkee ñu néew, di ñu ñu doyadal ci suuf si, ngeen di ragal nit ñi fëkk leen. Mu daroo leen, dimbali leen ci ndimbalam, Mu wërsëgal leen ci xéewal yu sell ndax xéy-na yéen ngeen gëram [seen Bor oom]."
8,MÀNG YA,27,"Éy yéen ñi gëm ! Buleen wuruj Yàlla ak Yonent bi. Te buleen wuruj ci seen kóllare te xam ko xéll."
8,MÀNG YA,28,"Xamleen ne seeni alal ak seeni doom, fitna lañu ci yéen te pey gu màgga nga fa Yàlla."
8,MÀNG YA,29,"Éy yéen ñi gëm ! Bu ngeen ragalee Yàlla, Mu sagal leen, far seeni ñaawtéef, jéggal leen. Te Yàlla Kuy Boroom ngëneel yu màgg la."
8,MÀNG YA,30,"(Fàttalikul) ba la yéefër ya fexelee ngir ñu tëj la ci barab mbaa ñu rey la mbaa ñu génne la. Ñu def seeni pexe, Yàlla def ay pexeem, te Yàlla di Ku gëna màgg ay pexe."
8,MÀNG YA,31,"Te saa yu ñu jàngee ci seen kanam Suñuy laaya, ñu ne : " Dégg nanu, ba noppi te suñu neexoon ñu wax lu mel ni lii, ndaxte lii nekkul ludul léebi nit ñu jëkk ña "."
8,MÀNG YA,32,"(Fàttalikul) ba ñu waxee ne : " Yaw suñu Boroom, ndegam lii lu dëggu la lu jóge ci Yaw, Nanga sotti ci suñu kaw taw bu nekk ay xéewal wàcc jóge asamaan, mbaa nga indil ñu mbugal mu metti "."
8,MÀNG YA,33,"Te Yàlla du Ku leen di mbugal fekk nga nekk [yaw Yonent bi] ci seen biir. Te it du Ku leen di mb ugal fekk ñangay sàkku njéggal."
8,MÀNG YA,34,"Yellul ci ñoom Yàlla bañ leena mbugal, te ñuy wax nit ñi baña jëm ci jàkka ju ñu wormaal ja, nekkuñu ñoom soppey jàkka jooju, ay soppeem ñooy way-ragal Yàlla ña. Waaye li ëpp ci ñoom xamuñu."
8,MÀNG YA,35,"Seen julli ca néegub, nekkul ludul ay waliis ak ay tàccu, kon : " Mosleen mbugal mi [ca xare Badar] ngir la ngeen doon weddi ! ""
8,MÀNG YA,36,"Ña nga xam ne dañoo weddi, Danañu sànk seeni alal ngir dëdduloo [nit ñi] yoonu Yàlla. Waaye Danañu ko sànk ba noppi di ko réccu. Ñu not leen, te ña weddi dees na leen bëmax jëme Safara,"
8,MÀNG YA,37,"ngir Yàlla téqale yéefër yi ak ña gëm Yàlla, Dana boole yéefër yi, dajale leen ñoom ñépp ca biir Safara. Ñooñu ñooy way-ñàkk ña."
8,MÀNG YA,38,"Waxal yéefër yi, neleen : " Bu ngeen bàyyee [xareek Yonent bi], ñu baal le en la weesu. Waaye bu ngeen delluwaatee [ca la ngeen nekke woon], dees na leen mbugal kem ni mu daan ame bu njëkk."
8,MÀNG YA,39,"Xeexleen ak ñoom ba fitna jóge fi, ba diine nekk lu ñu jagleel Yàlla léppam. Waaye bu ñu bàyyee nag, Yàlla mi ngi ne jàkk ci li ñuy def."
8,MÀNG YA,40,"Bu ñu dëddoo, xamleen ne, Yàlla mooy ka leen di jàppale. Ndaw soppe bu baax, ndaw Aji-dimbalee ju baax !"
8,MÀNG YA,41,"Te nangeen xam ne lu ngeen màng ci lu mu mëna doon, juróomeelu xaaj ba ñeel na Yàlla ak Yonent ba aki jegeñaaleem, ak jirim ya, ak way-ñàkk ya, ak ña nekk ci yoon di tukki, ndegam gëm ngeen Yàlla ak lañu wàcce ci Suñu jaam ba bisu téqale ba [ca Badar] : bisu ndaje ñaari mbooloo ya, te Yàlla mën na lu ne."
8,MÀNG YA,42,"Fekk na booba ngeen nekk ca xur wa gëna jege, ñoom ñu nekk ca xur wa gëna sori, njëgg ma gëna suufe. Bu ngeen sàkku woona dajeek ñoom, du sotti. Waaye lu Yàlla dogal day nekk, dana am ñu dee ci lu bir ak ñu dundu ci lu bir. Yàlla Kuy dégg la, Kuy xam la."
8,MÀNG YA,43,"Ba la Yàlla wonee ci sa gént, ñoom ñu nekk mbooloo mu néew ! [Li ko waral mooy], su Ma la wonoon ñu nekk ñu bari, kon dangeen di yoqat, te dangeen xëccoo ca mbir ma. Waaye Yàlla defal leen dal. Moom nag xam na li nekk ci xol yi."
8,MÀNG YA,44,"Fàttalikul ba Ma leen wonee, ba ngeen dajee, ñu néew ci seeni bët, te ngeen nekk ca ñu néew ca seeni bët ngir la Yàlla dige lu am la. Te ca Yàlla la mbir yépp di dellu."
8,MÀNG YA,45,"Éy yéen ñi gëm ñi ! Bu ngeen dajeek mbooloo, nangeen sax ci pastéef te ngeen tudd Yàlla lu bari ndax ngeen am ndam."
8,MÀNG YA,46,"Te nangeen topp Yàlla ak Yonentam ; te buleen xëccoo, kon ngeen yoqat, seen doole néew. Kon muñleen, Yàlla muñkat yi la àndal."
8,MÀNG YA,47,"Buleen mel ni ña génnoon seeni kër, rëylu ak di ngistal ci nit ñi, te di gàllanko or [nit ñi ñu bañ jëm ci] yoonu Yàlla. Te Yàlla xam na la ñuy def de."
8,MÀNG YA,48,"Fàttalikul ba Séytaane rafetalee yéefër ya seeni jëf, neleen : " Tey kenn duleen not, te man maa leen di dimbali. ". Waaye ba ñaari kurél ya jàkkaarloo, dafa dellu ginnaaw te wafeet daw, daldi wax, moom Séytaane, ne : " Man kat deñ naa ci yéen. Ndax gis naa lu ngeen gisul ; ragal naa Yàlla, te Yàlla Ku tar mbugal la "."
8,MÀNG YA,49,"(Te Fàttalikuleen), ba naafeq ya ak ña jàngoro nekk ca seeni xol waxee ne : " Ñii seen diine wor na leen. " Waaye ku wéeru ci Yàlla, Yàlla Kuy not lépp la, Ku xereñ la."
8,MÀNG YA,50,"Boo gisee na Malaaka ya di reyee yéefër ya ! Dañuy dóor seeni kanam ak seeni ginnaaw, (naa leen): " Mosleen mbugalu Safara."
8,MÀNG YA,51,"Loolu mooy la ngeen jëfoon ci seeni yoxo. " Te it Yàlla du koy tooñ jaam ñi."
8,MÀNG YA,52,"Niki aaday njabootu Firawna ak ña leen jiitu, weddi woon nañu kàdduy Yàlla. Yàlla sadd leen ngir seeni bàkkaar. Naka Yàlla, Boroom kàttan la, di Ku tar mbugal."
8,MÀNG YA,53,"Li ko waral mooy Yàlla du soppi yiw wu Mu xéewale aw nit feek soppiwuñu li nekkoon ci ñoom. Yàlla Kuy dégg la, Ku xam la."
8,MÀNG YA,54,"Niki aada njabootu Firawna ak ña leen jiitu, weddi nañu kàdduy Boroom bi. ñu alag leen ngir seeni bàkkaar. Te ñu labal [ca géej] waa kër Firawna. Te ñoom ñépp nekkoon nañu di ay tooñkat."
8,MÀNG YA,55,"Ña yées fa Yàlla ñooy ña weddi woon te duñu gëm ba mukk,"
8,MÀNG YA,56,"mooy ña nga fasanteek kóllare ñu lay wor, te ñoom duñu ragal Yàlla mukk."
8,MÀNG YA,57,"Kon su ngeen dajee cib xare, nanga leen tasaare ak ña leen topp ndax xéy-na danañu fàttaliku."
8,MÀNG YA,58,"Boo ragalee ciw nit ñu wor la, tërëlal déggoo gu leer, Yàlla soppul workat ya."
8,MÀNG YA,59,"Ña weddi, buñu njortu ne raw nañu. Ñoom duñu mëna raw Yàlla."
8,MÀNG YA,60,"Feguleen, ngir ñoom, lu ngeen mën ci doole ak fas yu ngeen mëna tiitale nooni Yàlla ya, di seeni ñoon, ak ñeneen ñu dul ñoom, xamooleen, Yàlla Moo leen xam. Li ngeen di joxe ci alal ci yoonu Yàlla, dees na leen ko delloo ba mu mat sëkk te deesuleen ci wàññil dara."
8,MÀNG YA,61,"Bu ñu jengee jëm ci jàmm, jengal yaw it jëm ca te nga wéeru ci Yàlla, naka Moom Kuy dégg la, Ku xam la."
8,MÀNG YA,62,"Bu ñu la naree wor, na la Yàlla doy. Moom moo lay dëgëral ci ndimbalam ak ñu gëm ña."
8,MÀNG YA,63,"Te Moo dajale seeni xol (ñu soppante). Te yaw boo joxe woon lépp li nekk ci àddina, du tax nga mëna boole seeni xol ; Moom nag [Yàlla] Ku not la, Ku xereñ la."
8,MÀNG YA,64,"Éy yaw Yonent bi, Yàlla doy na la ak ku la topp ci ñi gëm."
8,MÀNG YA,65,"Éy yaw Yonent bi, nanga ñaax ñi gëm ci xare. Bu amee ñaar-fukk ñu muñ, danañu not ñaari téeméeri yéefër ; bu nekkee ci yéen téeméer, danañu not junni ciy yéefër, ndax ñoom nit lañu ñu amul dégg-dégg."
8,MÀNG YA,66,"Léegi, Yàlla woyofal na leen ngir xam na doyadi gi nekk ci yéen. Kon bu nekkee ci yéen téeméer yu muñ, danañu not ñaari téeméer ; bu nekkee ci yéen junni, danañu not ñaari junni, bu neexee Yàlla. Te Yàlla muñkat yi la ànd al."
8,MÀNG YA,67,"Warul cib Yonent mu am ay jaar-jaar [ca ña ñu jàppe cib xare not leen] fekk ñu nasaxal yéefër yi, faagaagal leen ba ñu mokk ci suuf si. Dangeena bëgg [yéen jullit ñi] alali àddina, te Yàlla bëggal leen [xéewalu] àllaaxira. Te Yàlla Ku not la, Ku xereñ la."
8,MÀNG YA,68,"Bu bul koon dogal bu tukkee ca Yàlla bu jiitu, kon mbugal mu rëy danaleen dal ngir la ngeen màng."
8,MÀNG YA,69,"Kon lekkleen ca la ngeen màng, muy lu dagan lu teey. Te ngeen ragal Yàlla, Jéggalaakoon la, Jaglewaakoon la."
8,MÀNG YA,70,"Éy yaw Yonent bi, waxal jaam yi nekk ci seeni yoxo, ne : " Bu Yàlla gisee dara lu baax ci seeni xol, Danaleen jox la gën ci yéen te Danaleen jéggal. Yàlla Jéggalaakoon la, Jaglewaakoon la."
8,MÀNG YA,71,"Bu ñu la bëggee wuruj, lu jiitu loolu, woroon nañu Yàlla ; ba tax na Mu digle nge en jàppe leen [ci xare Badar]. Yàlla Ku xam la, Ku xereñ la."
8,MÀNG YA,72,"Ña nga xam ne gëm nañu, te gàddaay te ñuy xare ak seeni alal ak seeni bakkan ngir Yàlla ak ña leen dalaloon di leen dimbali, ñooña ñooy ñu jàppante ña. Walla ña nga xam ne gëm nañu te gàddaa yuñu, loolu du dox seen diggante feek gàddaayuñu. Waaye bu ñu sàkkoo ndimbal ci yéen ci wàllu diine, dimbal loolu war na leen ginnaaw songug nit ñoo xam ne kóllare dox na seen diggante. Yàlla Mi ngi ne jàkk ca la ngeen di def."
8,MÀNG YA,73,"Ña weddi, dañuy jàppoo. Bu ngeen ko deful, fitna ak yàqute gu rëy dana am ci kaw suuf si."
8,MÀNG YA,74,"Ña nga xam ne gëm nañu te gàddaay tey xare ci yoonu Yàlla ak ña leen dalaloon, di leen dimbali [Waa Ansaar], ñooña ñooy ñu gëm, ñu dëggu ña : am nañu njéggal ak xéewal gu tedd."
8,MÀNG YA,75,"Ak ña gëm ginnaaw ga te ñu gàddaay tey xare ànd ak yéen, ñooña ci yéen lañu bokk.Waaye ña nekk ay mbokk ñoo gëna yey [ci donnante] ci Téereb Yàlla bi. Yàlla xam na lu ne."
9,TUUB WA,1,"Lii deñtalu la gu tukkee ci Yàlla ak ub Yonentam ci yéen ak ñoom bokkaalekat ya ngeen bokkal koote :"
9,TUUB WA,2," " Kon doxleen ci suuf si ñeneenti weer ; te nangeen xam ne nag yéen dungeen mëna raw Yàlla te nag Yàlla Kuy gàcceel yéefër yi la. ""
9,TUUB WA,3,"Te it xamle la gu tukke ci Yàlla ak Yonentam jëm ci nit ñi, ca bisub gën gaa Màggi Aj mooy ne : Yàlla nag Ku deñ la mook Yonentam ci yéefër yi. Bu ngeen rëccoo, tuub, kon mooy gën ci yéen. Bu ngeen dëddoo [nangeen xam ne] dungeen mëna rëcc Yàlla te nanga yëgal ña weddi, mbugal mu metti."
9,TUUB WA,4,"Ba mu des ña nga xam ne, ca bokkaalekat ya, fasante woon nañu kóllare ak yéen, te defuñu dara lu leen wàññi, te dimbaliwuñu kenn kuy dal ci seen kaw : ñooñu, ngeen matal seen kóllare ak ñoom ba ca àpp ba. Yàlla dafa sopp ñu ragal ña [seen Boroom]."
9,TUUB WA,5,"Bu weer ya ñu wormaal weesoo, reyleen bokkaalekat ya fu ngeen leen fekk. Jàppleen leen, nangeen leen gaw, nangeen toog ci fépp ñuy jaar di leen rey. Waaye bu ñu tuubee, di taxawal julli, di joxe asaka, bàyyileen leen, Yàlla nag Jéggalaakoon la, Jaglewaakoon la."
9,TUUB WA,6,"Bu kenn ci bokkaalekat ya làqoo ci yaw, làq ko ba bamuy dégg waxi Yàlla tuub, nga yóbbu ko fu mu wóolu ngir ñoom dañu di ay nit ñu xamul."
9,TUUB WA,7,"Naka la ay bokkaalekat di amee kóllare ak Yàlla ak Yonentam ginnaaw ña ngeen kóllaranteek woon ak ñoom ca wetu jàkka ja ñu wormaal. Feek ña ngay def njub ak yéen, defleen yéen it njub ak ñoom. Yàlla nag Dafa sopp ñay ragal seen Boroom."
9,TUUB WA,8,"Moo ndax ñoom bu ñuleen notoon, danañu sàmmonteek la dox seeni diggante ci wàllu mbokk ak kóllare. Dañuy sàkku seen ngërëm ak seeni gémmiñ, te seeni xol lànk; te li ëpp ci ñoom ay saay-saay lañu."
9,TUUB WA,9,"Dañuy weccee ndigali Yàlla ak njëg yu néew, di sakk yoonam wa. Ñoom nag la ñuy def aka bon !"
9,TUUB WA,10,"Duñu sàmmonteek ña gëmoon, ci wàllu mbokk du ci wàllu kóllare. Te ñoom ñoo di ñu jéggi dayo ña."
9,TUUB WA,11,"Waaye bu ñu tuubee, te taxawal julli, di joxe asaka, kon seeni mbokk lañu ci diine ji. Te Dañuy leeral tegtal yi ngir nit ñuy xam."
9,TUUB WA,12,"Bu ñu firee seen kóllare ginnaaw ba ñu ko fasee, te di ayibal seen diine, xareleen ak njiiti yéefër yi - ndax ñoom faalewuñu kóllare - ndax xéy-na ñu yem, bàyyi yooyu."
9,TUUB WA,13,"Li leen tere xeex ak nit ñay firi seeni kóllare, te ñuy yittewoo génne Yonent bi te ñoom ñoo leen jëkka songu ? Moo ndax dangeen leena ragal ? Te Yàllaa gëna yey ci ngeen ragal Ko ndegam ñu gëm ngeen !"
9,TUUB WA,14,"Xareleen ak ñoom. Yàlla Danaleen mbugal ñoom, jaare ko ci seeni yoxo yéen, te Danaleen toroxal, Danaleen dimbali ci not leen te Dana seral xoli ñi gëm ña."
9,TUUB WA,15,"Te Dana dindi mer mi nekk ci seeni xol. Te Dana baal ku Ko neex. Yàlla Ku xam la, Ku xereñ la."
9,TUUB WA,16,"Am dangeena njortu ne Dañu leen di bàyyi te Yàlla duleen nattu ba xam ñiy xareel diine te duñu jàpp xarit, bàyyi Yàlla ak Yonentam ak ña gëm ? Yàlla Ku xam li ngeen di def la."
9,TUUB WA,17,"Yellul bokkaalekat ya di toppatoo jàkkay Yàlla ji, te ñoom ay seede lañu ci seen weddi ga. Ñoom seeni jëf yàqu na ; te danañu leen dugal Safara fàwwu."
9,TUUB WA,18,"Ki yayoo dundal jàkkay Yàlla ja kay, mooy ku gëm Yàlla ak Bis-pénc ba, tey julli, di joxe asaka te du ragal kenn kudul Yàlla. Kon ñooña, amaana ñu bokk ca ñu gindiku ña."
9,TUUB WA,19,"Moo ndax dangeen di yemale [jëfi] kay dàndale ñay aji tey toppatoo jàkka ju ñu wormaal ak jëfi ka gëm Yàlla ak Bis-pénc ba te xareel yoonu Yàlla ? yemuñu ca Yàlla te Yàlla du gindi nit ñuy tooñ."
9,TUUB WA,20,"Ña nga xam ne dañoo gëm, gàddaay te ñuy xareel yoonu Yàlla ci joxe seeni alal walla seeni bakk an, ñooy ña gëna màgg dayo ya ca Yàlla te ñoom ñooy ñu texe ña."
9,TUUB WA,21,"Seen Borooma leen di bégale yërmaandeem ak ngërëmam, aki Àjjana yu ñuy ame xéewal gu sax"
9,TUUB WA,22,"dañu fay dëkk fàwwu. Pey gu màgg moo nekk fa Yàlla."
9,TUUB WA,23,"Éy yéen ñi gëm ! Buleen def seeni baay ak seen mbokk yi ay xarit ndegam tànn nañu weddi, bàyyi ña gëm. Ku leen def xarit ca yéen. bokk na ca tooñkat ya."
9,TUUB WA,24,"Neel [Yaw Yonent bi] : " Su fekkee ne seeni baay ak seeni doom, ak seeni mbokk, ak seeni jabar, ak seeni jegeñaale, ak alal ju ngeen fàggu, ak njaay mu ngeen ragal mu lamb, ak kër yu leen neex ngeen gëna bëgg ci Yàlla ak Yonentam ak xareel yoonu Yàlla, kon nangeen xaar ba Yàlla dikk ak dogalam. Yàlla du gindi nit ñu dëng "."
9,TUUB WA,25,"Yàlla dimbali na leen ci barab yu bari. Ak ca bisu (xareb) xunayni ba ngeen yéemoo ca nangeen baree woon te jariñuleen dara. Ba li suuf si di yaatu, lépp xat na keroog ci yéen ; ngeen wëlbatiku daw."
9,TUUB WA,26,"Ginnaaw ga, Yàlla wàcce dalam ga ca Yonentam ba ak ca ñu gëm ña. Mu wà cce xarekat yu ngeen gisul ak mbugalu ña weddi. Loolu mooy peyu yéefër ya."
9,TUUB WA,27,"Mujj Yàlla jéggal ku Ko neex ginnaaw ga, ndax Yàlla Jéggalaakoon la, Jaglewaakoon la."
9,TUUB WA,28,"Éy yéen ñi gëm ! Bokkaalekat ya nekkuñu ludul sobe : buñu jege Jàkka ju ñu wormaal ja, ginnaaw seen at mii. Bu ngeen ragalee nag Yàlla, Danaleen may kon ci ngënéelam bu ko soobee. Yàlla Ku xam la, Ku xereñ la."
9,TUUB WA,29,"Xareleen ak ñi gëmul Yàlla ak Bis-pénc ba, te duñu araamal la Yàlla ak Yonentam ba araamal ak ña dul diinewoo diine ju dëggu ja, ca ña jotoon Téere, [xareleen ak ñoom] ba bañuy joxe seen bopp cig mokk, di ñu toroxlu."
9,TUUB WA,30,"Yaxuuf ya wax nañu ne : " Usayru doomu Yàllaa ", Nasraan yi wax nañu ne : " Iisaa doomu Yàllaa ". Loolu seeni wax la jóge ci seeni gémmiñ. Dañoo jaare ci waxi ña weddi woon la leen jiitu. Yal na leen Yàlla alag ! Naka lañuy dummóoyoo ?"
9,TUUB WA,31,"Dañoo jàppee seen fóore ya ak seen làbbe ya, ak Iisaa doomi Maryaama, ay yàlla, bàyyi Yàlla te digaleefuleen ludul ñu jaamu Yàlla ja di kenn. Amul jeneen Yàlla ju dul Moom ! Sellam ga jomb na li ñu Koy bokkaale."
9,TUUB WA,32,"Dañoo bëgga feye leerug Yàlla ak seen gémmiñ, te Yàlla di bañ ngir namma mottali leeram, doonte lañu weddi ña sib nañu loolu."
9,TUUB WA,33,"Moom moo yónni ab Yonentam cig njub jox ko diine ju dëggu ngir mu kaweel ko ca kaw diine yépp, doonte la bokkaalekat ya soppuñu ko."
9,TUUB WA,34,"Éy yéen ñi gëm ! Ñu bari ci fóore yi ak làbbe yi dañuy lekk alali nit ñi ciy caaxaan tey dox diggante nit ñi ak yoonu Yàlla. Te ña nga xam ne dañuy rënk wurus ak xaalis te duñu ko joxe ngir yoonu Yàl la, nanga leen yégal mbugal mu metti,"
9,TUUB WA,35,"Bis bu ñu leen tàngalee ci biir tàngooru Safara, danañu leen ko ñaas ca seeni jë ak ca seeni wet, ca seeni ginnaaw, neleen : " Lii mooy la ngeen daan rënk ngir seen bopp. Kon mosleen la ngeen daan rënk. ""
9,TUUB WA,36,"Limu weer ya ca Yàlla fukk lañu ak ñaar, ni Mu ko defee ci Téereem bis ba Mu bindee asamaan yeek suuf si. Mu am ci weer yooyu ñeneent yu ñu wormaal : loolu di diine ju jub ji. Buleen tooñ seen bopp ci biir weer yooyu. Nangeen xareek way-bokkaale ya ci weer yépp, ni ñuy xareek yéen ci weer yépp. Te ngeen xam ne nag Yàlla mook way-ragal Yàlla yéppa ànd."
9,TUUB WA,37,"Yeexa wormaal weer yooyu nekkul ludul luy yokk weddig yéefër yi. Danañu ca jële ag réer : danañu ko daganal cim at, araamal ko cim at, ngir sàkkoo dëppook diir bi Yàlla araamal. Tax na danañu daganal lu Yàlla araamal. Rafetal nañu leen seeni ñaawteefi jëf. Te Yàlla du gindi nit ñu di ay yéefër."
9,TUUB WA,38,"Éy yéen ñi gëm ! Lu tax ngeen di diis-diislu bu ñu neleen : " Génnleen jëm ci liggéeyal yoonu Yàlla " ; Moo ndax dangeen tànn dundu àddina ? - Te xéewali àddina, ku ko dendaleek bu àllaaxira, lu tuuti lay doon !"
9,TUUB WA,39,"Bu ngeen génnul, Danaleen teg mbugal mu metti, te wuutale leen nit ñu leen gën. Te dungeen Ko mënal dara [moom Yonent bi]. Ndax Yàlla mën na lu ne."
9,TUUB WA,40,"Bu ngeen ko dimbaliwul Yàlla dimbali woon na ko, ba ko ña weddi génnee, muy ñaareelu ñaar. Ba ñu nekkee ñoom ñaar ca xunti mate muy wax ka mu àndaloon : " Bul jàq, Yàllaa ngi ànd ak ñun. " Yàlla wàcce dal ci moom, te Moom mu dimbali ko ak lél bu ngeen gisul, mu def kàddug ña weddi mu suufe, kàddug Yàlla di lu kawe. Ndax Yàlla Ku not la, Ku xereñ la."
9,TUUB WA,41,"Nangeen di xeex ci woyofaay ak ci dIisaay [sawar ak tàyyeel], nangeen di xeex ci yoonu Yàlla ak seeni alal ak seeni bakkan. Loolu moo gën ci yéen, cëy bu ngeen xamoon."
9,TUUB WA,42,"Bu doonoon alal juy xoy-xoyi walla muy tukki bu gàtt, kon ñu toppoon la ; waaye ba mu doonee ab xare, ñangay giñ naan : " Bu ñu ko mënoon, kon danañu génn ànd ak yaw dem jaay seen bakkan. ". Te Yàlla xam na ne dañuy fen."
9,TUUB WA,43,"Yàlla baal na la li nga leen may dingalul ñu toog te nattuwooleen ba xam ña ca wax dëgg ak ña ca di ay fenkat."
9,TUUB WA,44,"Ña gëm Yàlla, gëm Bis bu mujj ba, duñu la ñaan mukk ndigalul baña dem xare ; ñoom kay dañuy xeex ci yoonu Yàlla ak seeni alal ak seeni bakkan. Yàlla xàmmee na ña ragal Yàlla de."
9,TUUB WA,45,"Ñay laaj ndigal kay ñooy ña gëmul Yàlla ak Bis bu mujj ba, te seeni xol di fer-feri, ñuy jiixi-jaaxa."
9,TUUB WA,46,"Waay-waay bu ñu bëggoona génn xare ji, kon danañu waaj ba jekk. Waaye Yàlla daleena sib; tàyyeel-loo leen. Ba tax na ñu neleen : " Fafleen toog rekk "."
9,TUUB WA,47,"Te sax ñoom bu ñu génnoon, ànd ak yéen, dem xare ji, garaawaali rekk lañu leen fay dolli ak fàbbi nit ñi. Te Yàlla xam na tooñkat yi."
9,TUUB WA,48,"Fitna rekk lañu daan sàkku, ñu nekk ñu daan la ko wëlbatile mbir yi, ba dëgg ñëw, seen mbir wuññiku feeñ, te sañuñu koo bañ."
9,TUUB WA,49,"Amna ci ñoom ñuy ñaan ndigalul toog ba noppi naan : " Bul ma fitnaal nag. ". Ñoom tàbbi ñañu ci biir fitna ba noppi ; te Safaraa nga gaw yéefër ya ci wet gu nekk."
9,TUUB WA,50,"Boo amee mbégte, ñu mer. Bu la naqar dalee, ñu bég ca, te naan : " Ndokk ba demuñu woon. " Te ñu ngi wëlbëtiku boolekook bég."
9,TUUB WA,51,"Waxal ne : " Dara mënuñoo dal ludul lu Yàlla bind ci ñun rekk. Te Mooy suñu Kilifa. Te it ñi gëm, nañuy wéeru ci Yàlla "."
9,TUUB WA,52,"Waxal ne : " Yéena ngi ñuy tuŋlu, te ñun lu mëna xew, danañu am benn ci ñaari ndam yi [dee Saxiid walla ñu dàq leen, not leen], benn Yàlla mbugal leen ci suñuy loxo, walla Mu xaroo leen ko ba ëllëg. Kon book nañu ànd di tuŋlu "."
9,TUUB WA,53,"Waxal ne : " Génneleen seeni alal, mu neex walla mu naqari leen : ak lu mëna xew, Yàlla du ko nangu, te sax yéen ay saay-saay ngeen "."
9,TUUB WA,54,"Li waral seen alal jooju Yàlla du ko nangu, moo di ne dañoo weddi Yàlla ak ub Yonentam, tàyyeel lool ci julli, nay lool ci li ñuy joxe."
9,TUUB WA,55,"Bula seeni alal yéem, naka noonu bula seeni doom yéem ! Yàlla nammul ludul mbugal leen ci loolu ci dundug àddina si, ak ca roccig seeni ruu fekk ñu nekk di ay yéefër."
9,TUUB WA,56,"Ñuy waat ci Yàlla, naan ñoom ci yéen lañu bokk ; te bokkuñu ci yéen. Waaye ñ oom dañoo ragal rekk ngeen dal (ci seen kaw)."
9,TUUB WA,57,"Bu ñu amoon làquwaay walla xunti walla fu ñu dugg (ba raw), kon ñu dëddu jëm fa te gaaw ca."
9,TUUB WA,58,"Amna ci ñoom ñu la ayibal ci sarax yi : ku leen ca joxoon ñu bég ca ; ku leen joxul ñu xundu."
9,TUUB WA,59,"Lu tee ñu bég ca la leen Yàlla ak Yonentam jox ? Tey wax : " Yàlla doy nanu. Yàlla Dana ñu jox ci mbaaxam ak Yonentam it ! ñun way-xemmem lañu jëm ci Yàlla "."
9,TUUB WA,60,"Asaka, ñi ko yeyoo ñooy ñi néew am-am, yalwaankat yi, ñi koy toppatoo, ñi ñu bëgg nooyal seen xol (ci Lislaam) ak ci goreel jaam, ña bor sonnal, ak ca lu jëm ci diiney Yàlla, ak doxandeem bu nekk ci tukki. Looloo di li Yàlla santaane ! Te Yàlla Ku xam la, Ku xereñ la."
9,TUUB WA,61,"Amna ci ñoom ñuy lor Yonent bi, naan : " Benn nopp la ". - Neel : " Nopp bu yiw la ci yéen. Gëm na Yàlla te wóolu na way-gëm ña, te yërmaande la ci ñi gëm ci yéen. Te ñiy lor Yonentub Yàlla bi, mbugal mu metti ñeel na leen."
9,TUUB WA,62,"Ña nga lay waatal ci Yàlla ngir am seen ngërëm. Te Yàlla ak Yonentam ñoo gëna yey ci ñoom sàkku seen ngërëm ndeem ñu gëm lañu."
9,TUUB WA,63,"Moo ndax dañoo xamul ne (li wóor mooy) ne ku juuyook Yàlla ak Yonentam, dana ko ñeel ci loolu tàngooru Safara, fu muy sax ba fàwwu ? Muy gàcce gu mag."
9,TUUB WA,64,"Naaféq ya danañu ragal aw saar wàcc feeñal li nekk ci seeni xol. Neeleen : " Ñaawleleen ! Yàlla Dana génne li ngeen di ragal (mu génn) "."
9,TUUB WA,65,"Te boo leen laajoon, Giñ naa ne danañu wax naan : " ñun dey dañu doon caaxaan. ". Neeleen : " Kon daal yéen Yàlla ngeen di fowe ? ""
9,TUUB WA,66,"Buleen lay : weddi ngeen ba noppi ginnaaw seen ngëm. Ndeem Danañu jéggal ab kurél ci yéen, Danañu mbugal it ab kurél ngir dañoo nekkoon di ay saay-saay."
9,TUUB WA,67,"Naaféq yu góor ya ak naaféq yu jigéen ya dañuy digalante lu bon, dàq lu baax, di téyee seeni yoxo (baña joxe). Dañuy fàtte Yàlla ba tax Mu fàtte leen. Naaféq ya ñoom ñooy saay - saay sa."
9,TUUB WA,68,"Yàlla dig na naaféq yu góor ya ak naaféq yu jigéen ya ak yéefër ya aw tàngoor ca Safara. Dañu fay béel. Moom doy na leen (mbugal). Te Yàlla rëbb na leen. Amna ñu mbugal mu sax."
9,TUUB WA,69,"Noonu niki ña leen fi jiitu woon : ñoo leen ëppoon doole, ëpp leen alal aki doom. Bànneexu nañu ci seen cër, yéen it bànneexuleen ci seen cër niki ña leen fi jiitu woon bànneexoo woon ci seeni cër. Te xuus ngeen (ciy caaxaan) na ñu ca xuusee woon. Ñooy ña nga xam ne seen jëf yàqu na ci àddina ak àllaaxira te ñoom yàqule nañu."
9,TUUB WA,70,"Moo ndax daleena dikkalul xew-xewi ña leen jiitu woon : nitu Nóoyin ak nitu xaad ak Samuuda, ak nitu Ibraayma, ak waa Madyaana, ak ña ñu wëlbati seeni dëkk ? Seeni Yonent dikkoon nañu ca ñoom, ànd ak ay lay yu leer. Te Yàlla tooñuleen woon, waaye ñoom ñoo tooñ seen bopp."
9,TUUB WA,71,"Te way-gëm yu góor yi ak way-gëm yu jigéen ya, ay xarit lañu. Dañuy digalante lu baax, di tere lu bon, tey taxawal julli, di joxe asa ka, tey topp Yàlla ak ub Yonentam. Ñooña, Yàlla Danaleen yëram, naka Yàlla, Ku not la, Ku xereñ la."
9,TUUB WA,72,"Yàlla digal na way-gëm yu góor yi ak way-gëm yu jigéen yi Àjjana joo xam ne ay dex ñooy daw ci suufam, dañu fay béel, ak dëkkuwaay yu sell ca Àjjana ju sax ja. Te ngërëmul Yàlla moo gëna màgg, te loolu nag moo di texe gu màgg ga."
9,TUUB WA,73,"Éy yaw Yonent bi, nanga xeex ak yéefër yi ak naaféq yi, te nanga leen tiisal ; seen dëkkuwaay Safara la, te moo yées ci delluwaay !"
9,TUUB WA,74,"Ñangay waat ci Yàlla ne waxuñu da ra, te wér na ne wax nañu baati weddi te tàbbi nañu ci kéefar ginnaaw ba ñu duggee ci Lislaam. Te ñangay ittewoo lu ñu mënula am. Te amuñu la ñuy sàkku ludul Yàlla - ak Yonentam - dafa leen jox ci mbaaxam koom-koom. Bu ñu tuuboon, mooy gën ci ñoom. Su ñu lànkee, féttéerlu, Yàlla Danaleen mbugal mbugal mu metti ci àddina ak àllaaxira ; te duñu am ci kaw suuf ku ñuy wéeru mu méngoo seeni mbir walla ku leen dimbali."
9,TUUB WA,75,"Ci ñoom, amna ñu warlul Yàlla, ne : " Bu ñu Yàlla mayoon ci mbaaxam (alal), kon dey danañu natt asaka, te it danañu bokk ca ñu baax ña "."
9,TUUB WA,76,"Ba leen Yàlla mayee ci mbaaxam (alal), ñu nay ci joxe, ginnaaw ba ñu fuuyu."
9,TUUB WA,77,"Tax na Yàlla wuutale ci seen xol naaféq ba kera ñuy dajeek Moom ngir lañu wor Yàlla ca lañu ko digoon ak ca lañu doon fen."
9,TUUB WA,78,"Moo ndax dañoo xamul ne Yàlla xam na seen mbóot ya nëbbu ak seenub déeyoo, te nag Yàlla mooy xamaakoonub kumpa."
9,TUUB WA,79,"Ña nga xam ne dañuy ayibal (sikkal) way-coobarewu ña ci jullit yi ci natt asaka, ak ña nga xam ne amuñu leneen ludul seeni kàtt an ba tax ñuy reetaan lenn ca ñoom. Yàlla Danaleen yéjji te danañu am mbugal mu metti."
9,TUUB WA,80,"Nga balul leen walla nga bañ leena balul (moo yem) - soo leen baluloon juróom-ñaar fukki yoon - du tax Yàlla baal leen mukk. Ngir dañoo weddi Yàlla ak ub Yonentam te Yàlla du gindi aw nit ñu di ay saay-saay."
9,TUUB WA,81,"Ña dem baña xeexal Lislaam, bég nañu ca seenub toogaay ngir juuyook Yonent Yàlla bi, te soppuñu di xeex ak seeni alal ak seeni bakkan ngir Yàlla, ñuy wax naan : " Buleen génn xare ji ci tàngaay bi ! ". Neel : " Tàngaaru Safara moo gëna tar. " - Cëy bu ñu xamoon ! -"
9,TUUB WA,82,"Nañuy ree lu néew (ci àddina), danañu jooy lu bari (ca àllaaxira) mu di seenug pey ca lañu doon fàggu."
9,TUUB WA,83,"Bu la Yàlla delloo ci ab kurél ñoom, te ñu ñaan la ndigalul génn (ànd ak yaw), neeleen : " Dootuleen génn mukk di ànd ak man, te it dootuleen xare ak noon yi ànd ak man. Ndax yéen tànnoon ngeen toog ca njalbéen ga ; kon nag toogleen, ànd ak way-des ña ginnaaw "."
9,TUUB WA,84,"Bul jullee kenn ku dee ci ñoom, te bul taxaw mukk ci bàmmeelam, ndax ñoom dañoo weddi Yàlla ak ub Yonentam bañuy dee, fekk ñu di ay saay-saay."
9,TUUB WA,85,"Bumu la yéem seeni alal ak seeni doom ! Yàlla Daleena namma mbugal ci yooyu ci àddina, te bu seeni ruu di rot fekk ñu di ay yéefër."
9,TUUB WA,86,"Bu aw saar wàccee (di leen ñaax) ci gëm Yàlla ak ànd xare ak ub Yonentam, woroom alal ya ca ñoom di laaj ndigal, naan : " Bàyyinu ñu ànd ak ñay toog "."
9,TUUB WA,87,"Neex na leen ñu ànd ak way-des ginnaaw ña. Tax na tëjeef na seeni xol ba ñoom dootuñu am dégg-dégg."
9,TUUB WA,88,"Waaye Yonent bi ak ña ànd ak moom ci ngëm, ñangay xare ak seeni alal ak seeni bakkan. Ñoom am nañu ay ngëneel te ñoom texe nañu."
9,TUUB WA,89,"Yàlla xaroo na leen Àjjana joo xam ne ay dex ñooy daw ci suufam te dañu fay béel. Loolu moo di texe gu màgg ga !"
9,TUUB WA,90,"Ñiy sàkku ngànt (ci baña dem) xare ji ca sàmm sa, nekk nañu ngir ñu am ci ndigal. Ña weddi Yàlla ak ub Yonentam, toog nañu. Ña weedi ca ñoom, mbugal mu metti danaleen dal."
9,TUUB WA,91,"Ña néew dolle ak ña wopp, ak ñi amul yóbbal, amuñu bàkkaar (ci toog baña xare ji) ndeem ñu rafet yéene lañu ci Yàlla ak ub Yonentam. Naka noonu it, ca ñay rafetal seeni jëf. Yàlla ab Jéggalaakoon la, ab Jaglewaakoon la."
9,TUUB WA,92,"Ña nga xam ne bu ñu dikkee ci yaw di sàkku waruwaay, nanga leen di wax ne amuloo lu ñu mëna war, ñu dellu ànd ak naqar, di jooy ngir jàq ca lañu amul waajtaay, ñoom it amuñu bàkkaar. Kenn du am ci ñoom aw yoon."
9,TUUB WA,93,"Ñay am bàkkaar kay ñoo di ña woomal te di la laaj ndigal ci baña dem xare ji, bëgga ànd ak ñay fuuyu. Yàlla fatt na seeni xol te ñoom xamuñu. Ñoom kenn du mëna am ci ñoom aw yoon."
9,TUUB WA,94,"Danañu ñëw ci yéen di lay bu ngeen dellusee. Neel : " Buleen lay : duñuleen gëm mukk. Yàlla nettali nañu ba noppi seen mbir. Te Yàlla ak ub Yonentam Danañu gis seeni jëf. ñu door leena delloo fa Aji-xam ja kumpa ak la feeñ, Mu xamal leen li ngeen daan def."
9,TUUB WA,95,"Danañu leen waatal ci Yàlla, ba ngeen dellusee ci ñoom, ngir ngeen bañ leena sikk. Waaye nangeen leen dëddu. Ñoom nag sobe lañu te seen delluwaay mooy Safara, muy peyug lañu nekkoon di ko fàggu."
9,TUUB WA,96,"Ñanga leen di waatal ngir ngeen nangu (seeni ngànt ), rafet njort ci ñoom. Bu ngeen nangoo seeni lay, Yàlla du nangul aw lay nit ñu di ay saay-saay."
9,TUUB WA,97,"Sàmm sa, ñoo gëna tar ag weddi ak ug naaféq, te gëna yey ci ñàkka xam ndigal yi Yàlla wàcce cib Yonentam. Yàlla nag Ku xam la, Ku xereñ la."
9,TUUB WA,98,"Amna ci sàmm si ñu jàpp ni, lañu joxe (ngir Yàlla) lu yàqu la, tax na ñuy seentu xew - xew (bu bon dal leen). Yal na xew-xew bu bon (ba ñuy seentu) dal ci seen kaw ! Yàlla Kuy dégg la, Kuy xam la."
9,TUUB WA,99,"Amna it ca sàmm sa, ñu gëm Yàlla ak Bis-pénc ba te jàpp nañu ne la ñuy joxe (ngir Yàlla), ag jaamu Yàlla la ak ug julli ci Yonent bi. Moo ndax loolu dafa nekkul di ag jege Yàlla ci ñoom? Yàlla Danaleen dugal ci yërmaandeem. Yàlla Jéggalaakoon la, Jaglewaakoon la."
9,TUUB WA,100,"Ña jiitu woon bu jëkk ca ña gàddaayoon (Mu xaajiruuna ya) ak ña leen dalaloon (Lansaar ya) ak ña leen toppoon cig rafetal (seeni jëf), Yàlla bég na ci ñoom, te ñoom it bég nañu ci Yàlla. Te it sédde na leen Àjjana joo xam ne ay dex ñooy daw ci suufam te dañu fay béel ba fàwwu. Loolu moo di texe gu màgg ga !"
9,TUUB WA,101,"Amna it ca sàmm sa nekk ca seen wet, ay naaféq, ak waa (Madina). Amna ñu téppeeral cig naaféq. Xamuloo leen, (waaye) ñun xam Nañu leen. Danañu leen mbugal ñaari yoon ba noppi ñu door leena delloo ca mbugal mu màgg ma."
9,TUUB WA,102,"Ak ñeneen ña nangu seeni bàkkaar (tuub nañu), jaxase woon nañu jëf yu sell ak yeneen yu ñaaw. Xéy-na Yàlla jéggal leen. Yàlla nag Jéggalaakoon la, Jaglewaakoon la."
9,TUUB WA,103,"Jëlal ci seen alal ab sarax (asaka) ngir laabal leen ca ak sellal leen ca, te nga ñaanal leen. Ndax sa ñaan dalum xel la ci ñoom. Te Yàlla Kuy dégg la, Kuy xam la."
9,TUUB WA,104,"Moo ndax dañoo xamul ne Yàlla Moom Dana nangu tuub ciy jaamam, te Dana jël it sarax ya, te Moom Yàlla Mooy Nanguwaakoon cig tuub, di Jaglewaakoon."
9,TUUB WA,105,"Neel : " Jëfleen (lu leen soob), Yàlla ak ub Yonentam ak jullit ña, Danañu gis seeni jëf, te dees na leen delloo ca Aji-xam ja kumpa ak la feeñ. Mu xamal leen la ngeen daan def "."
9,TUUB WA,106,"Ak ñeneen ñoo xam ne dees na leen yeexe ci ndigalul Yàlla, mën naa am Mu mbugal leen, mën naa am it Mu jéggal leen. Yàlla Ku xam la, Ku xereñ la."
9,TUUB WA,107,"Ña nga xam ne dañoo defar jàkka ngir bëgga lore ak weddi ak téqale way-gëm ña, ak di fàggul (pexem ña fay julli) ku xeex ak Yàlla ak ub Yonentam ca njalbeen ga, ak ngir mëna giñ ne bëgguñu ludul lu baax. Yàlla seede ne li wóor mooy dañuy fen."
9,TUUB WA,108,"Bul ca taxaw mukk. Ca njalbeenu bis (ba nga wàccee Madina), moo gëna yey ci nga taxaw fa. Aw góora nga fa, ñoo xam ne, sopp nañu jéema nekk ñu laab, te Yàlla sopp na ñu laab ña."
9,TUUB WA,109,"Moo ndax ku samp ab tabax am cig ragal Yàlla ak yaakaar ngërëmam moo gën ? Walla ku sampu tabaxam ci pindub kàmbu gu joy jëm ci daanu ca biir Safara ? Te Yàlla du gindu aw nit ñu di ay tooñkat."
9,TUUB WA,110,"Tabax ba ñu tabax du noppee nekk sikki-sàkka ca seeni xol ba ba seeni xol di daggatoo (ba bañuy dee). Te Yàlla Ku xam la, Ku xereñ la."
9,TUUB WA,111,"Yàlla nag jënd na, ca ña gëm, seeni bakkan ak seeni alal, feye na leen Àjjana. Ndax ñangay xeex ci yoonu Yàlla : di reye, ñu di leen rey. Muy dig bu réy ca Yàlla ci dëgg (na Mu ko waxe) ci Tawreet ak Injiil ak ca Alxuraan. Ana kan moo gëna matal kóllareem ci Yàlla ? Kon bégleen ci njaay mi ngeen jaayanteek Moom. Te loolu moo di texe gu mag ga."
9,TUUB WA,112,"Ñooña ñuy tuub lañu, di ñuy jaamu Yàlla, di Ko sant, di ñuy woor, di lunku di sujjóot, di digle lu baax, di tere lu bon, di wattu dëeli Yàlla te di bégal ña gëm."
9,TUUB WA,113,"Yellul ci Yonent bi ak ñi gëm ñuy baalul bokkaalekat yi, doonte la sax mbokk lañu ginnaaw ba mu leen biree ne ñoom ñuy dugg Safara lañu."
9,TUUB WA,114,"Te it jéggalu ga Ibraayiima doon jéggalul baayam, du utoon dara ludul ab dig bu mu ko digoon. (Waaye), ba mu ko leeree ne noonub Yàlla la (moom baayam), dafa deñ ba set wecc ci loolu. Ibraaxi ima ab delluwaakoon la ci Boroomam, ku lewet la."
9,TUUB WA,115,"Yàlla du bàyyi ñoo xam ne gindi na leen ba noppi ñuy tàbbiwaat cig réer, te leeralal na leen lañu wara ragal. Yàlla xam na lépp."
9,TUUB WA,116,"Yàllaa moom nguurug asamaan yi ak suuf si. Mooy dundal, di rey. Te amuleen wéeruwaay walla ku leen mëna dimbali kudul Moom (Yàlla)."
9,TUUB WA,117,"Yàlla jéggal na ba noppi Yonent ba ak way-gàddaay ña (Muxaajiruun ya) ak ña leen dalaloon (Lansaar ya) ñoom ña nga xam ne toppoon nañu ko ca jamono ju jafe ja, ginnaaw ba xoli lenn ca ñoom xawoona jeng. Mu jéggal leen ndax Moom (Yàlla) Ku ñeewant la, di Jaglewaakoon ci ñoom."
9,TUUB WA,118,"Ak ñett ñañu bàyyi woon ginnaaw ba tax li suuf si yaatu yépp, lépp xat ci ñoom ; te it seeni jëf xat ci ñoom ba ñu jort ne amul wenn wéeruwaay (wuy musle ) ci Yàlla ju dul Moom Yàlla. Mu daldi leen jéggal ngir ñu tuub (rëccu). Naka Yàlla Nanguwaakoonu tuub la, Jaglewaakoon la."
9,TUUB WA,119,"Éy yéen way-gëm ñi ! Nangeen ragal Yàlla te ànd ak ñu dëggu ña."
9,TUUB WA,120,"Yellul ci ñi dëkk Madina ak sàmm sa ko wër, ñuy des ginn aaw, di bàyyi Yonent bi (buy dem jareji), te buleen seeni bakkan gënal bosam. Ndax ñoom, mar walla coono, walla xiif, duleen dale ci yoonu Yàlla, te duñu dëkk senn suuf (soo xam ne, danañu ca taxaw ludul ne) dana metti yéefër ya, te it duñu am genn nooteel cib noon, te Danaleen ko bindal muy jëf yu yiw ñeel leen. Yàlla du sànk mukk peyug ñiy rafetal."
9,TUUB WA,121,"Te duñu joxe alal ju tuuti, walla ju bari, te it duñu jàll aw xur ludul ne dees na leen ko bindal, Yàlla feye leen ko lu gëna rafetal."
9,TUUB WA,122,"Warul ci jullit ñépp dem (xareji). Lu tere mbooloo mu ne mu am ñu ca dem (xamluji) xam-xamu diine, ba bu ñu delsee ca seeni mbokk, waar leen ngir ñu mëna wattandiku."
9,TUUB WA,123,"Éy yéen ñi gëm ! Xeexleen ak ñi leen jegeñ ci yéefër yi ; nañu fekk ci yéen dëgër gu mat sëkk. Te ngeen xam ne Yàllaa ngi ànd ak ñi ragal Yàlla."
9,TUUB WA,124,"Te bu aw saar mësaana wàcc, dana am ci ñooña (naaféq) ya, ñuy wax naan : " Ana kan la lii mëna dolli ngëmam ? ". Waaye, ña nga xam ne ñoom gëm nañu, Danaleen yokk ngëm, te it danañu ca bég."
9,TUUB WA,125,"Ña nga xam ne jàngaro nekk na ci seen xol ya, dafay nekk ci ñoom kéefar guy dolliku cig kéefar, te ci kéefar googu lañuy deewaale."
9,TUUB WA,126,"Moo ndax dañoo gisul ne at mu nekk dees na leen not benn walla ñaari yoon ? Te ñooña, duñu tuub, duñu waaru."
9,TUUB WA,127,"Te su ñu wàccee aw saar ñu daldi xoolante, daldi wax ne : " Moo ndax amna kuñu gis ? ". Daldi wëlbëtiku. Yal na Yàlla wëlbëti seeni xol ndax ñoom, aw nit lañu ñu amul genn dégg-dégg."
9,TUUB WA,128,"Ab Yonent dikkal na leen bu bokk ci yéen, seeni coono tiis ci moom, di ku xér ci ngeen jub, di ku am ñeewant ak yërmaande ci jullit ñi."
9,TUUB WA,129,"Bu ñu dëddoo, neel : " Yàlla doy na ma. Amul jenn yàlla ju dul Moom. Te Moom laay dëgërloo ; te Moom moo di Boroom gàngunaay gu màgg ga (Aras) "."
10,YUNUS,1,"Alif, Laam, Raa. Lii ay laayay Téere bu ñu xereñe lañu."
10,YUNUS,2,"Moo ndax dafa dul yéem ci nit ñi, ñu soloo (xamal) góor gu bokk ci ñoom : " Ndigalul waar nit ñi ci bégal way-gëm ñi te xamal leen ne, am nañu fa seen Boroom dawal bu di dëgg ? Ña weddi ñoom nee nañu : " Lii dey ag njibar gu fés la "."
10,YUNUS,3,"Yàlla seen Boroom nag Mooy ki bind asamaan yi ak suuf si ci juróom-benni fan, topp Mu yemoo ca gàngunaay ga (xaras), di settantal mbir ya (ndigal ya). Amul kenn ku mëna ramm te du ci ndigalam. Kookoo di seen Boroom. Jaamuleen Ko. Moo ndax dungeen fàtt aliku ?"
10,YUNUS,4,"Seen delluwaay yéen ñépp ca Moom la jëm, mooy digub Yàlla bu dëggu ba ! Moom moo sos mbindéef yi (booba dara amul), Moo leen di delloosi (ginnaaw bu ñu dee ba ràpp) ngir Mu feye ña gëm pey gu duun. Waaye ña weddi woon ñoom, seenug naan, ndox mu tàng lay doon ak mbugal mu metti, muy peyug seenug weddi !"
10,YUNUS,5,"Moom mooy ki jox jant bi tàkk-tàkk, jox weer wi leeraay te dogal ko ay wàccuwaay ndax ngeen mëna xam limu at yi ak mëna waññi. Yàlla bindul loolu ludul ci dëgg. Te Dana biralal tegtal ya nit ñay xam."
10,YUNUS,6,"Nekk na ci jéllasanteb guddi gi ak bëccëg gi, ak li Yàlla sàkk ci asamaan yi ak suuf si, ay kéemaan ci nit ñu ragal (Yàlla)."
10,YUNUS,7,"Ña nga xam ne nag yaakaaruñoo dajeek ñun, te tànn dundug àddina gii, doyloo ko, ak ña nga xam ne sàggane nañu Suñuy ndigal,"
10,YUNUS,8,"ñooña seen delluwaay moo di Safara ngir lañu fàggu."
10,YUNUS,9,"Ña nga xam ne gëm nañu tey jëf yu yiw, seen Boroom danaleen wommat ngir seen ngëm, tàbbal leen Àjjanay xéewal. Ay dex di daw ci seen suuf."
10,YUNUS,10,"Seenug jaamu foofa mooy di wax naan : " Cëy sellug suñu Boroom ", te seenug ñuyyoo foofa mooy : " Jàmm rekk ", te la ñuy mujjeel ca seenug jaamu, moo di ñu wax ne: " Mbooleem xeeti cant yi ñeel na Yàlla Boroom àddina si "."
10,YUNUS,11,"Bu Yàlla gaawe woon àtte nit ñi ci mettit kem ni ñu yàkkamtee am alal, àttekoon na seenug yàkkamti. Waaye Danañu bàyyi ña nga xam ne yaakaaruñoo dajeek ñun ñuy laam - laame ca seen biir ngëlamte."
10,YUNUS,12,"Nit, bu ko aw naqar dalee, mu daldi ñuy woo, (moo xam dakoo fekk mu) tëdd walla mu toog walla taxaw. Te bu ñu ko tekkilee naqaram woowu, muy wéy (ci kéefaram), fakk mel ni mësunoo woo ci naq ar wu ko dal. Noonu la jekkee woon ca ñoom bokkaalekat ya lañu daan def."
10,YUNUS,13,"Alag Nañu ay xeet yu bari yu leen jiitu ba ñu tooñee, te Yonent dikkal leen aki lay yu leer nàññ. Te nanguwuñuleen woona gëm. Noonu la ñuy feyee nit ñu di ay saay-saay."
10,YUNUS,14,"Ba noppi ñu def leen ngeen wuutu leen ci suuf si ci seen ginnaaw, ngir ñu seetlu naka ngeen di def."
10,YUNUS,15,"Te bu ñu jàngee ci seen kanam Suñuy kàddu yu leer yi, ña yaakarula dajeek ñun wax ne : " Indil weneen jàngin wu wuuteek wii " mbaa " Nga soppi ko ". Neel : " Yellul ci man ma soppi ko ci sama coobare bopp. Duma topp ludul lañu ma soloo. Ragal naa, su ma moyee sama Boroom, mbugalum bis bu rëy (dal ma) "."
10,YUNUS,16,"Neel : " Bu sooboon Yàlla, duma leen ko jàngal te duma leen ko xamal. Ndax dundu naak yéen ay at lu ko jiitu. Moo ndax dangeen dul xel-lu ? "."
10,YUNUS,17,"Ana kan moo gëna tooñ kuy duural Yàlla ay fen, walla di weddi ay tegtalam ? Ak lu mëna xew, saay-saay sa duñu texe."
10,YUNUS,18,"Dañuy jaamu, bàyyi Yàlla, loo xam ne duleen mëna lor, duleen mëna jariñ dara, ñuy wax naan : " Ñii ñoo ñuy rammu fa Yàlla ". Neel : " Ndax dangeena mëna xamal Yàlla lu Mu xamul ci asamaan yi ak suuf si ? ". Kañ naa Ko, te kawe na lool lañu Koy bokkaale !"
10,YUNUS,19,"Nit ñi nekkuñu woon ludul wenn xeet. Ñu juuyoo. Te bu dul koon waxi Yàlla ja jiitu woon, àttekoon na seeni diggante ca lañu juuyoo."
10,YUNUS,20,"Ñuy wax naan : " Lu tee woon ñu wàcce ci moom laaya ju tukkee ca Boroomam ? ". Neel : " Lu fàddu (di kumpa) Yàlla rekka ko xam. Kon nanga muñandiku ; Man nag, maa ngi ànd ak yéen bokk ca way-muñandiku ña."
10,YUNUS,21,"Su ñu musalee nit ci yërmaande [niki taw] ginnaaw ba leen naqar dalee, ñuy defi pexe ci Suñuy tegtal. Neel : " Yàllaa gëna gaaw ciy pexe ". Suñuy ndaw danañu bi nd li ngeen di fexe de."
10,YUNUS,22,"Moom mooy ki leen doxloo, ci suuf si ak ci géej gi, ba ngeen nekkee ca gaal ga. Te gaal googu daw ak ñoom ci ngelaw lu teey. Ñu bég ca ba ngelaw lu tar songu leen, duusi géej wër leen ci wet gu nekk, ba ñu njortu ne ñoom alageef na leen, ñuy ñaan Yàlla, di sellal diineem, di [giñ] ne: " Boo ñu musalee ci lii, fàwwu danañu bokk ci way-sant ña [Yàlla] ! ""
10,YUNUS,23,"Ba ñu leen musalee, ñu daldi beew ci kaw suuf si ci ludul dëgg. Éy yéen nit ñi ! Seen beew googu tooñuleen ci kenn kudul seen bopp. Muy yóbbalub àdduna. Ba noppi nag ngeen dellu jëm ci ñun, ñu xamal leen la ngeen doon def."
10,YUNUS,24,"Nirale dundug àddina nekkul ludul lu mel ni ndox mu ñu wàcce mu jóge asamaan sa, gàncax ga ràbboo ci suuf si [ngir màndi ci ndox moomu], muy li nit ñi ak mala yi di lekk. Bu suuf si jot taaram ci rafet ba ña ca dëkk am yaakaar ne am nañu kàttan ci moom, Suñu dogal dikkal ko guddi walla bëccëg, ñu def ko ni lu ñu góob, mu mel ni nekku fa woon démb. Noonu Lañuy leerale laaya yi ci nit ñoo xam ne danañu xalaat."
10,YUNUS,25,"Yàllaa ngi woote jëme [ci topp ndigal] ca këru jàmm ga, te Dana jubal ku ko soob jëme ko ca yoon wu jub wa xocc."
10,YUNUS,26,"Ñay rafetal, am nañu li gëna baax [Àjjana] ak ndollant [Gis Yàlla]. Te seeni kanam du muuru ngir njàqare walla toroxte. Ñooña ñooy duggu Àjjana te dañu fay béel."
10,YUNUS,27,"Ña nga xam ne dañoo fàggu lu ñaaw, am nañu lu ñaaw lu ko niru. Te lañu yayoo mooy toroxte, - te duñu am kenn ku leen musal ci Yàlla -, daanaka day mel ni seeni kanam dañoo muuru ak daggitu guddi gu lëndëm. Ñooña ñoo dugg Safara te dañu fay béel."
10,YUNUS,28,"Te bis ba ñu leen dajalee ñoom ñépp, te ñu wax ña daan bokkaale : " Beruleen fale ak seeni xërëm ya. ". Danañu téqale seeni diggante, seen xërëm ya naan : " Du ñun ñii lañu doon jaamu de "."
10,YUNUS,29,"Te Yàlla doy na seede ci sunu diggante ak yéen. Nekkewunu woon ludul di ñàkka faale seenug jaamu "."
10,YUNUS,30,"Noonu, bakkan bu nekk la mu jëfoon sadd ko. Ñu delloo leen ca seen Boroom muy dëgg ; ya ñu daan sos réer leen."
10,YUNUS,31,"Neel : " Ana kan moo leen di jox xéewal yu jóge kaw asamaan ak ci suuf si ? Kan moo moom dégg-dégg [nopp yi], ak gis-gis [bët yi], ana kan mooy génne luy dundu ci lu dee, di génne lu dee ci lu dundu, ana kan mooy dogal mbir yi ? ". Danañu toontu ne : " Yàlla ". Neeleen kon : " Lu leen teree ragal Yàlla ? "."
10,YUNUS,32,"Kon no onu la, Yàlla di seen Boroom ba di dëgg ga. Kon lan moo nekk ci ginnaaw dëgg ludul ag réer ? Kon naka leen leen mëna wëlbatee ? "."
10,YUNUS,33,"Noonu la sa kàddug Boroom yayee te dal ca kaw ña di ay saay-saay ndax gëmuñu."
10,YUNUS,34,"Neel : " Ndax amna ci ña ngeen di bokkaaleek [Yàlla] kuy sos mbindéef, mën koo dundal [gannaaw ba mu deewee]? ". Neel : " Yàlla rekka mëna sos mbindéef te mën koo dundal. Kon naka lees leen di wëlbatee ? "."
10,YUNUS,35,"Neel : " Yàlla rekkay gindee jëme ci dëgg. Moo ndax du Kiy gindee jëme ci dëgg moo gëna yey ci ñu topp ko, walla ka nga xam ne du gindee, ludul ñu di ko gindi ? Kon lu leen jot te naka ngeen di àttee ? "."
10,YUNUS,36,"Li ëpp ci ñoom, toppuñu ludul ay njort. Te njort du jariñ dara ci dëgg ! Yàlla nak Ku xam li ngeen di def la."
10,YUNUS,37,"Alxuraan jii nekkul lu ñu duur bàyyi Yàlla, waaye dafa nekk di luy dëggal la ko jiitu tey settantal Téere ba nga xam ne sikk nekkul ci ne ma nga tukkee ca Boroom àddina si."
10,YUNUS,38,"Am dañoo wax ne : " Dafa koo duur " ? Neel : " Indileen saar wu ni mel, te woo ku leen neex ba mu des Yàlla [mu dimbali leen ci loolu] ndeem ñu dëggu ngeen "."
10,YUNUS,39,"Déedéet : weddi nañu loo xam ne amuñu xam-xamam te ag leeralam agsiwul ci ñoom. Noonu la ña leen jiitu weddee woon. Waaye xoolal rekk la mujjug tooñkat ya deme woon !"
10,YUNUS,40,"Te kat amna ci ñoom ñu ko gëm, amna it ñu ko gëmul. Te sa Boroom moo gëna xam yàqkat ya."
10,YUNUS,41,"Bu ñu la weddee, neel : " Sama jëf laa moom, ngeen moom seeni jëf. Yéen deñ ngeen ci li may jëf, man it set naa wecc ci li ngeen di dëf "."
10,YUNUS,42,"Te amna ci ñoom ñu lay déglu. Moo ndax yaw mën nga déggloo ab tëx, doonte la nekkuñu ñu ami xel."
10,YUNUS,43,"Te amna ci ñoom ñu lay xool. Moo ndax dangay gindi gumba, doonte dañu dul gis ?"
10,YUNUS,44,"Yàlla nag du tooñ nit ci dara, waaye nit ñi ñooy tooñ seen bopp."
10,YUNUS,45,"Bis bu leen Yàlla dajalee, dana mel ni tooguñu [ca seeni bàmmeel] ludul diirub benn waxtu cig bëccëg, ñuy xamante. Te ña weddi woon ne dajeek Yàlla dana am, yàqule nañu ndax nekkuñu woon ñu gindiku."
10,YUNUS,46,"Te ñu won la dara ca lañu le en tëkkoo, walla ñu rey la [Yaw Muxammad], lu mu ca doon seenug delluwaay ci ñun la jëmsi. Ba noppi, Yàlla nekk di seede ca lañu daan def."
10,YUNUS,47,"Xeet wu nekk amna ab Yonent. Bu seenub Yonent agsee rekk, dees na àtte seen diggante ci maandute, te kenn duleen tooñ."
10,YUNUS,48,"Ñu naan : " Boobu dig kañ lay doon, ndegam ñu dëggu ngeen " ?"
10,YUNUS,49,"Neel : " Mënaluma sama bopp lor walla njariñ, ludul lu neex Yàlla. Xeet wu nekk amna àpp. Bu seen àpp matee, deefuleen yeexe wenn waxtu, te duñu jiitu it àpp ba "."
10,YUNUS,50,"Neel : " Waaw waxleen ma ! Bu leen mbugal bettoon guddi walla bëccëg, lan la bàkkaarkat yi mëna gaawal ?"
10,YUNUS,51," " Moo ndax bu agsee ngeen koy doora gëm ? [Kon deef na leen wax : " Léegi, yéena ngi ci biir ba noppi ".] Te yéena ngi koy yàkkamti "."
10,YUNUS,52,"Topp waxees tooñkat ya : " Ayca mosleen mbugal mu sax dàkk ! Moo ndax dees na leen feye lu wuuteek la ngeen doon fàggu ? ""
10,YUNUS,53,"Te danañu sàkku nga leeral : " Ndax loolu dëgg la ? " - Neel : " Waawaaw ! Giñ naa ci sama Boroom ne dëgg la !Te yéen dungeen mëna raw "."
10,YUNUS,54,"Bépp bakkan bu tooñ, bu amoon li nekk ci àddina si, dana ko nangoo joxe ngir jotoo ko.Te bu ñu gisee mbugal ma, dana jéema nëbb seenug rëccu. Waaye deef na àtte seeni diggante ci maandute, te kenn duleen tooñ."
10,YUNUS,55,"Moo ndax dafa nekkul ne Yàlla moo moom li nekk ci asamaan yi ak suuf si. Digub Yàlla mooy dëgg tigi. Waaye li ëpp ci ñoom xamuñu."
10,YUNUS,56,"Moom mooy dundal, Mooy rey ; te ci Moom ngeen di dellu."
10,YUNUS,57,"Éy yéen nit ñi ! Ag waaraate dikkal na leen, jóge ci seen Boroom, di saafara li nekk ci seen xol yi, di gindee, di yërmaandey ñi gëm."
10,YUNUS,58,"Neel : " Bégleen ci xéewal ak yërmaande ; te loolu lépp moo gën lañu daan dajale [ci alal] "."
10,YUNUS,59,"Neel : " Moo ndax gis ngeen li leen Yàlla wàcceel ci xéewal, ngeen jàpp ne amna ci yu araam ak yu dagan ? - Neel : " Ndax Yàllaa leen ko digal ? Walla dangeen di duural Yàlla " ?"
10,YUNUS,60,"Ana lan mooy njortul ñiy duural Yàlla ay fen Bis-pénc ba ? - Dafa dëggu ne Yàlla xéewalaakoon la, waaye li ëpp ci ñoom duñu gërêm [Yàlla]."
10,YUNUS,61,"Doo nekk ci menn mbir, walla ngay jàng dara ci Alxuraan, walla ngeen def jenn jëf te Nekkunu ca seede ba ngeen cay duggu. Te lu toll ni pepp su tuuti du rëcc sa Boroom, du ci suuf si, du ci asamaan yi ; te amul lu ko gëna tuuti walla lu ko gëna rëy ludul ne mi ngi ci ab téere bu bir."
10,YUNUS,62,"Ca dëgg-dëgg, ña féeteek Yàlla duñu gis lu ñu ragal, duñu gis njàqare,"
10,YUNUS,63,"Ña gëm te ragal Yàlla,"
10,YUNUS,64,"Am nañu mbégte ci dundug àddina ak ca àllaaxira. - Soppeeku du am ciy kàddu Yàlla -. Loolu mooy texe gu mag ga !"
10,YUNUS,65,"Li ñuy wax, bumu la naqari. Teraanga nag Yàllaa moom lépp. Te Moom Kuy dégg la, Kuy xam la."
10,YUNUS,66,"Ca dëgg-dëgg, li nekk ci asamaan yi ak suuf si, Yàllaa leen moom. Ñay jaamu leneen ludul Yàlla, ñoom daal toppuñu ludul ay njort. Nekkewuñu ludul di sos ay fen."
10,YUNUS,67,"Moom [Yàlla], moo def guddi ngir ngeen di ca noppalu, ak bëccëg ngeen di ca gise. Kéemaan nekk na ci loolu ngir aw nit ñuy dégg !"
10,YUNUS,68,"Wax nañu ne : " Yàlla amna doom ". Kañ naa sellam ga ! Moom ku doylu la ci boppam. Ñeel na ko li ci asamaan yi ak suuf si ; - Amuleen aw layati ci wax jooju. Moo ndax dangeen di wax ci Yàlla lu ngeen xamul ?"
10,YUNUS,69,"Neel : " Ñiy duural Yàlla ay fen duñu texe "."
10,YUNUS,70,"Am nañu yóbbal bu néew ci àddina bi ; ñépp danañu dellusi ci ñun ñu mosal leen mbugal mu tar ngir lañu nekkoon di weddi."
10,YUNUS,71,"Nettalileen xew-xewu [Nóoyin], ba mu waxee aw nitam neleen : " Yéen samaw nit, ndeem sama nekk fii diis na ci yéen, ak samag waare ci kàdduy Yàlla yi, man maa ngi wéeru ci Yàlla. Bu ngeen yaboo ngeen dajale seeni kàttan yéen ak ñi ngeen di jaamu [bàyyi Yàlla]. Te bu seeni pexe nekk aw tiis ci yéen. Te it [lu leen neex] jëme ci man, te buleen négasndiku dara ci def ci man [seeni yéene]."
10,YUNUS,72,"Bu ngeen dëddoo, xamleen ne laajumaleen ag pey. Samag pey nekkul fenn fu dul fa Yàlla. Te di galeef na ma ma bokk ca way-jébbalu ña "."
10,YUNUS,73,"Ñu weddi ko. ñu musal ko mook ña ànd ak moom ca gaal ga, ñu def leen ñuy ñay wuutu [nit ña ci kaw suuf si]. ñu labal ña weddi suñuy ndigal. Nanga xool nag ña ñu waaroon [ca ña weddi], ni seen mujj deme !"
10,YUNUS,74,"Topp ñu yónni ginnaawam ay Yonent ci seenu nit. ñu indil leen ay lay yu leer. Waaye nekkuñu woon di way-gëm lañu weddi woon ca bu jëkk. Ba noonu Lañu tëjee ràpp xoli ña jéggi woon dayo, daan jalgati."
10,YUNUS,75,"Topp ñu yónni ci seen ginnaaw Muusaa ak xaaroona ca [Firawna] ak mbooloo ma [ñu xamal leen] suñuy ndigal. Ñu rëy-rëylu, di aw nit ñu dëng [diy saay-saay]."
10,YUNUS,76,"Ba dëgg ga agsee ca ñoom tukkee ci ñun Yàlla, [ñu neleen] : " Jibar tigi la ! "."
10,YUNUS,77,"Muusaa neleen : " Moo ndax dangeen di wax ci dëgg gii ba mu agsee ci yéen, naan leen : Ag jibar la ? Te jibarkat yi duñu texe. "."
10,YUNUS,78,"Ñu ne ko : " Moo ndax danga fee dikk ngir dëddale ñu ak lañu fekkoon suñuy baay nekk ca ? Ba noppi yéen ñaar ngeen yilif àddina bi ? Waay-waay ñun sax gëmunuleen ! ""
10,YUNUS,79,"Firawna ne : " Indil-leen ma bépp jibarkat bu am xam-xam ! "."
10,YUNUS,80,"Ba jibarkat ya dikkee, Muusaa neleen : " Sànnileen li ngeen di sànni "."
10,YUNUS,81,"Ba ñu sànnee, Muusaa neleen : " Li ngeen indi jibar rekk la ! Yàlla dana ko neenal. Ne : " Yàlla du àntuloo jëfi yàqkat ya "."
10,YUNUS,82,"Te Yàlla dana notal dëgg ci dogalam, doonte neexul it ñu dëng ña "."
10,YUNUS,83,"Te kenn gëmul woon Muusaa ludul ab kurél ci aw nitam, [la ko waral] mooy Firawna ak mbooloo ma lañu ragal seen fi tna. Te Firawna dafa rëy-rëylu woon ci kaw suuf si, kawe lool, te moom bokk na ca saay-saay sa."
10,YUNUS,84,"Muusaa ne : " Yéen samaw nit, ndegam gëm ngeen Yàlla, nangeen wéeru ci Moom ndeem ñu wommatu tigi ngeen te di ay jullit "."
10,YUNUS,85,"Ñu wax ne : " Ci Yàlla lañuy wéeru. Yaw suñu Boroom, Yàlla boonu teg nattu ya tooñkat ya yayoo."
10,YUNUS,86,"Te nga musal ñu ci sa yërmaande, ca nit ña di ay yéefër "."
10,YUNUS,87,"ñu jox Muusaa ak mbokkam ma ndigal, neleen : " Sàkkleen néeg ca Misra ca seen biiru nit, te ngeen def seen néeg jàkka te nangeen di taxawal julli. Te di bégloo ñi gëm [ca seenug waare] "."
10,YUNUS,88,"Muusaa ne : " Yaw suñu Boroom, may nga Firawna aku nitam taar ak alal ci alali àddina. Yaw suñu Boroom, ña réer moy saw yoon, faral seen alal ya te nga fatt seeni xol, duñu gëm mukk ndare bu ñu gisee mbugal mu tar ma "."
10,YUNUS,89,"Mu neleen : " Nangoof na seeni ñaan. Taxawleen temm yéen ñaar ci baña topp yoonu ña xamule "."
10,YUNUS,90,"ñu jàlle waa Banii-Israayiila géej ga. Firawna topp leen ak lelam [ay xarekatam] ngir mbewte ak ug noonu. Ba lab ga ags ee ci moom, mu ne : " Gëm naa ne lay mbir moo di ne : amul jeneen yàlla ju dul Ji waa Banii-Israayiila gëm. Te man bokk naa ci way-wommatu ña "."
10,YUNUS,91,"[Yàlla ne ko] : Moo ndax léegi [ngay doora gëm] ? Te nga féttéerlu woon lu jiitu te nga bokk ca yàqkat ya !"
10,YUNUS,92,"Tey jii Danañu la musal ci sàmm saw yaram [mu baña yàqu] ngir nga nekk ci ña lay wuutu màndarga. Ndaxte ñu bari ci nit ñi dañoo sàggane Suñuy màndarga [yu leen di teete jëme ci Man seen Boroom]."
10,YUNUS,93,"Te wàcceel Nañu waa Banii-Israayiila wàccuwaayu teraanga, ñu xéewale leen ñam yu sell ya. Waaye réeruñu woon ba ba leen xam-xam dikkalee. Sa Boroom nag dana àtteji seen diggante bu Bis-pénc baa ci lépp lañu doon juuyoo."
10,YUNUS,94,"Boo amee sikki-sàkka ci li ñu wàcce ci yaw, laajal ña jàngoon Téere ba. Ba li wér dëgg agsi na ci yaw jóge ca sa Boroom : bul bokk ci way-sikki-sàkka ña, werantekat ña."
10,YUNUS,95,"Bul bokk mukk ci ñiy weddi kàdduy Yàlla. Nde kon nga bokk ca ña yàqule."
10,YUNUS,96,"Ña nga xam ne seen kàddug Boroom far na dal ca seen kaw, duñu gëm,"
10,YUNUS,97,"doonte la tegtal yépp dikkal na leen it [duñu gëm], mbete ñu gisee mbugal mu metti ma."
10,YUNUS,98,"Te amul benn dëkk [bu gëmadi, bu alkaande dikkee] buy doora gëm, di jariñoo ngëmam, ludul nitu Yuunusa ! Ba ñu gëmee Lañu leen teggil mbugal muy toroxale ci dundug àddina gii, teg ca jox leen ay xéewal ab diir."
10,YUNUS,99,"Bu neexoon sa Boroorm, fàwwu ñi nekk ci kaw suuf si ñépp gëm. Moo ndax yaw dangay ga [gétén] nit ñi ci ñu nekk ñu gëm ?"
10,YUNUS,100,"Yellul ci benn bakkan muy gëm ludul ci coobarey Yàlla. Te Dana teg mbugal ña xel - luwul [ba mëna ràññee dëgg]."
10,YUNUS,101,"Neel : " Xool-leen li nekk ci asamaan yi ak suuf si ". Te kaawtéef ya ak waaraate ya duñu jariñ dara ci aw nit ñu gëmul."
10,YUNUS,102,"Moo ndax ñooña dañuy xaar ba mu deme ni bis yu ti is, yu ña leen jiitu woon dajoon, agsi ci ñoom ? Neleen : " Muñandikuleen ! Man it maa ngi bokk ci ñay muñandiku "."
10,YUNUS,103,"Topp ginnaaw ba, ñu musal Suñuy Yonent ak ña gëm. Noonu la yaye ci ñun ñuy musal ñi gëm."
10,YUNUS,104,"Neel : " Éy yéen nit ñi ! Bu ngeen amee xel-ñaar ci sama diine jii, xamleen ne man duma jaamu li ngeen di jaamu bàyyi Yàlla ; Waaye Yàlla laay jaamu, Moom mi leen di rey. Te digaleef na ma ma bokk ca way-gëm ña "."
10,YUNUS,105,"Te : " Nga taxaw temm jublu ci diine jii wéetal Yàlla ! Te bul bokk mukk ca way-bokkaale ña ;"
10,YUNUS,106,"bul jaamu, bàyyi Yàlla, loo xam ne mënu laa lor, mënu laa jariñ. Soo ko defee rekk daldi bokk ca tooñkat ya "."
10,YUNUS,107,"Bu la Yàlla saddee aw naqar, kenn du la ko mëna teggil kudul Moom. Bu la bégalee ci aw yiw, dara du mëna fànq xéewalam. Dana ko jottale ku ko soob ci jaamam yi. Moo di Xéewalaakoon ba, di Jaglewaakoon ba."
10,YUNUS,108,"Neel : " Éy yéen nit ñi ! Dëgg gi ñëw na ci yéen tukke ci seen Boroom. Ku jub te gindiku, boppam ; ku réer, sànku it boppam. Man dey warlulumaleen dara [ci seeni mbir]."
10,YUNUS,109,"Te nanga topp [Yaw Yonent bi] lañu la soloo, te nga sax ci Man ba ba Yàllay àtte te Mooy gën jaa mëna àtte."
11,UXUUD,1,"Alif, Laam, Raa. Lii ab Téere la bu ñu xereñe ay kàddoom, faramfàccees ko mu tukkee ca Ku xereñ ka, di Ku deñ-kumpa [Yàlla]."
11,UXUUD,2,"[Digaleef na leen] ngeen baña jaamu kenn kudul Yàlla. Man mii dey kuy xuppe laa, di kuy waare ci yéen."
11,UXUUD,3,"Te ñu sàkku njéggalu seen Boro om ; te dellu ca Moom, ànd ak tuub. Mu yóbbale leen xéewal yu gën ba ca àpp ba Mu ko dogale, mu jox képp ku ko yayoo ngëneel, ay ngënéelam. Waaye bu ngeen dummóoyoo, ragalal naa leen mbugal dal leen ci bis bu mag."
11,UXUUD,4,"Ca Yàlla ngeen di dellu ; te Moom mën na lu ne."
11,UXUUD,5,"Ndax ñoom dañuy lem seeni dënn ngir mëna nëbbu Yàlla ? Moo ndax bu ñu muurook seeni yëre, Yàlla dadul xam li ñuy feeñal ak li ñuy nëbb ? Moom dey ku xam li nekk ci xol yi la."
11,UXUUD,6,"Amul lenn luy dukkat ci kaw suuf si te sag dundu Yàlla warluwu ko te xam na saxuwaayam ak dëkkuwaayam ; léppa ngi ci ab Téere bu wér péŋŋ [mu di Lawxul maxfuus]."
11,UXUUD,7,"Moom mooy ki bind asamaan yi ak suuf si ci juróom-benni fan, - te fekk Gàngunaay ga ma nga ca kaw am ndox, - ngir Mu nattu leen [ba xam] kan moo gëna rafet jëf ci yéen. Te wóor na ne, boo leen waxoon ne : " Yéen ñu ñuy dekkal ngeen ginnaaw dee ", fàwwu ña weddi danañu wax ne : " Lii nekkul ludul njibar gu bir "."
11,UXUUD,8,"Te wóor na it ne su ñu yéexalee ci ñoom mbugal ma, jëme ko ca waxtu wu ñu dogal àppam, fàwwu danañu ne : " Lan moo ko téye ? - Te bis ba muy agsi ci ñoom, ndax dana nekk lu kenn dul mëna jiñ; te lañu daan yéjj dana wàcc ci seen kaw."
11,UXUUD,9,"Te wóor na it ne, su ñu mosaloon nit lenn ci Suñu yërmaande, ba noppi ñu nangu ko ci moom, kon dey dana nekk di ku ñàkk yaakaar ak fakk (suñuy xéewal)."
11,UXUUD,10,"Te wóor na it ne, su ñu ko mosalee xéewal ginnaaw naqar wa ko daloon, dana wax ne : " Tiis teggeeku na ma ", Moom [nit] kuy bég la, di puukarewaakon."
11,UXUUD,11,"ba mu des ña nga xam ne dañoo muñ, di jëf jëf yu sell. Ñoom ñooña am nañu njéggal ak pey gu mag."
11,UXUUD,12,"Xéy-na danga bàyyi lenn ca lañu la soloo, nga ànd ci ak xol bu xat ; ngir la ñuy wax naan : " Lu tee woon ñu wàcceel ko ndàmbul alal ? ". Walla : " Mu dikk ànd aki Malaaka ? " - Waaye yaw nekkuloo ludul waarekat. Yàlla nag mooy Kuy wattu lépp lu mu mëna doon."
11,UXUUD,13,"Am dañuy wax ne : " Dakoo duur " - Neel : " Indileen fukki saar yu ni mel, yu ngeen fent. Te ngeen woo ku leen neex ndeem ñu dëggu ngeen "."
11,UXUUD,14,"Bu ñu leen wuyyuwul, nangeen xam ne lañu wàcce, ci xam-xamub Yàlla la, te nag amul jeneen yàlla ju dul Moom. Waaw, ndax dangeen dul wommatu nekk ay jullit ?"
11,UXUUD,15,"Koo xam ne dundug àddina la bëgg ak taaram, Danañu leen fey seeni jëf ci biir dundu googu, te dara du wàññikuwu ci seen cëri àddina."
11,UXUUD,16,"Ñooña ñoo dul am ca àllaaxira ludul Safara. Te lañu liggéeyoon yàqu na, te it lañu doon def ag neen la."
11,UXUUD,17,"Moo ndax ku tënku ci Téere ba tukkee ca Boroomam te mu am seede su tukkee ca Moom di ko jàng ci ndigalam dana niroo ak ñooña ? Te la ko jiitu, téereb Muusaa jaaroon na fa di gindee, di yërmaande itam. Amna ñu ko gëmoon. ku ko weddi ca sàmm sa, Safara mooy nekk li muy dajeel. Bul am benn sikki-sàkka ci Téeré bi. Mooy dëgg gu tukkee ca sa Boroom; waaye li ëpp ci nit ñi duñu gëm."
11,UXUUD,18,"Ana kan moo gëna tooñ ku sosal Yàlla ay fen ? Ñooña danañu leen teewal, gaaral leen fa seen Boroom, seede ya daldi wax ne : " Ñii ñooy ña doon fen ci seen Boroom ". Moo ndax rëbbum Yàlla du wàcc ci kaw tooñkat yi waay !"
11,UXUUD,19,"Ñoo di ñay wëlbati [nit ña] ngir ñu baña jëm ci yoonu Yàlla, di sàkkal diine ay sikk, boole ca ñoom gëmuñu àllaaxira."
11,UXUUD,20,"Ñooña duñu mëna raw [rëcc] Yàlla ci kaw suuf si ! Te duñu mëna am ku leen wallu, deef na leen fulal mbugal ma. Ngir ñoom mënuñu woona am dégg-dégg ak gis-gis."
11,UXUUD,21,"Ñoo di ña yàqal seen bopp. Te xërëm ya ñu sosoom danañu leen réer."
11,UXUUD,22,"Ca dëgg-dëgg, ñoom ñoo di ña gëna yàqule ca àllaaxira."
11,UXUUD,23,"Ña nga xam ne way-gëm lañu, te ñu jëf jëf yu yiw te dellu ci seen Boroom, ñooña ñooy dugg Àjjana te dañu fay béel."
11,UXUUD,24,"Niraleeb ñaari kurél yii mel na ne gumba ga ak tëx ba, ak kuy gis ak kuy dégg. Moo ndax ñaar ñooñu yem nañu te méngoo ? Moo ndax dañu dul xel-lu ?"
11,UXUUD,25,"Yónni woon Nañu Nóoyin ca aw nitam, mu neleen : " Man waarekat laa bu leen di xamal lu leer"
11,UXUUD,26,"te ngeen baña jaamu kudul Yàlla. Te ragalal naa leen mbugalum bis bu metti dal leen "."
11,UXUUD,27,"Ña di ay kilifa ci aw nitam, te weddi, ne ko : " Xoolewunu la ludul ngay kenn rekk ci ñun ; te it gisunu ñi la topp ñu dul ñi gëna suufe ci ñun te lu yomba gis ; te ëppalewuleen ñu dara. Te sax am nañu njort ci ne ay fenkat ngeen "."
11,UXUUD,28,"Mu neleen : " Samaw nit ! Naka ngeen di gisee mbir mi ? Su fekkee maa ngi ci lu wér lu jóge ci sama Boroom, te Mu jox ma yërmaande ju jóge ci Moom ci lu nëbbu ci yéen, ndax dama cee ga te fekk yéen ngeen sib ko ?"
11,UXUUD,29,"Te yéen samaw nit, laajumaleen ci alal. Samag pey nekkul ci kenn kudul Yàlla. Te nekkuma ñiy dàq way-gëm, ñoom danañu dajeek seen Boroom. Waaye ni ma leen gise, aw nit ñu réer ngeen."
11,UXUUD,30,"te yéen samaw nit, ku may dimbali ci [mbugalu Yàlla] su ma leen dàqee ? Moo ndax dangeen dul xel-lu ?"
11,UXUUD,31,"Te waxumaleen maa yore ndàmbi Yàlla, te xamuma it lu fàddu, nee wumaleen Malaaka laa ; te waxuma it ne seeni bëta xeebu, Yàlla duleen jox yiw ; Yàlla moo gëna xam li nekk ci ñoom [su ma leen waxoon yooyu], kon ma bokk ci tooñkat yi."
11,UXUUD,32,"Ñu ne ko : " Yaw Nóoyin, dàggasante nga ak ñun ba ëppal ci dàggasante bi. Indil li nga ñuy tëkkoo, su fekkee ne li ngay wax dëgg la "."
11,UXUUD,33,"Mu ne : " Yàlla rekka leen ko mëna indil - bu Ko soobee - te dungeen mëna raw."
11,UXUUD,34,"Te lu ma leen bëgg bëgga laabire, te [seen Boorom] namm ci yéen bew, kon laabire googu duleen jariñ dara. Ndax Yàlla moo di seen Boroom te ca Moom ngeen di dellu "."
11,UXUUD,35,"Am dañuy wax ne : dañu koo duur ? Neeleen : " Su fekkee ne dama koo duur, sama bàkkaar ci sama kaw lay dal ! Te li ngeen di bàkkaar it ku ca set wecc laa "."
11,UXUUD,36,"Te soloo woon Nañu Nóoyin [xamal ko], ne ko : " Kenn dootul gëm ci saw nit ludul ña xasa gëm ba noppi. Kon bul jàq ca la ñuy def."
11,UXUUD,37,"Defaral gaal ci Sunug càmm ak ci Suñu ndigal. Te bul wàqanteeti ak Man ci mbirum ñiy tooñ, ñoom dañu leen di labal "."
11,UXUUD,38,"Muy defar gaal ga. Saa yu ko kenn ci kilifay aw nitam rombee, reetaan ko. Mu ne : " Su ngeen ñu reetaanee [tey jii], ñun itam [danañu leen reetaan] ñu ngeen ñu reetaanee woon."
11,UXUUD,39,"Xalset ngeena xam ana kan la mbugalam di dal, toroxal ko, ba noppi mbug alam wàcc ci kawam, di lu sax dàkk ! ""
11,UXUUD,40,"Ba Suñu ndigal agsee, ndox ma di ballee fu ne, ñu ne : " Defal ci gaal gi, ci xeet wu nekk ñaar [góor ak jigéen] ak sa njaboot - ba mu des ña dogal ba xas dal [ña weddi] - ak ña gëm ". Te lim bu néew rekka gëmoon."
11,UXUUD,41,"Mu neleen : " Yéegleen ci biir tey tudd Yàlla, mooy aw xélam, te it ag teeram. Sama Boroom nag Jéggalaakoon la, Jaglewaakoon la "."
11,UXUUD,42,"Gaal gay daw ak ñoom ciy ganax yu kawe ni ay tundu. Nóoyin daldi woo doomam, fekk mu beru woon, ne ko : " Sama doom, yéegal ànd ak ñun te bul ànd ak yéefër yi "."
11,UXUUD,43,"Mu ne ko : " Maa ngi tëdd ci tundu doj wi, dana ma musal ci ndox mi ". Mu ne ko : " Kenn du mucc tey ci mbirum Yàlla kudul ku Yàlla yërëm ". Noonu, am ganax [duus] wu dox seen diggante, mu daldi lab."
11,UXUUD,44,"Waxeef na suuf si : " Wannal sa ndox mi ! Te yaw asamaan, téyal ! ". Ndox ma daldi ŋiis, àtte ba dog, gaal ga teer ca tundu [Aljuudiyi], ñu wax ne : " Alkaande ñeel na aw nit ñu di ay tooñkat " !"
11,UXUUD,45,"Nóoyin daldi woo Boroomam, ne ko : " Yaw sama Boroom, sama doom ci sama njaboot la bokk, te Sab dig lu dëggu la. Te it Yaa gëna xereñ àttekat yi "."
11,UXUUD,46,"Mu ne ko : " Nóoyin, moom nag [sa doom jooju] bokkul ci sa njaboot, sa laaj bii itam du jëf ju sell. Te bul Ma laajati mukk loo xam ne leeru la. Te Maa ngi lay wattandikuloo ngay bokk ci ña réer "."
11,UXUUD,47,"Mu ne : " Sama Boroom, maa ngiy sàkku ci Nga musal ma ci laaj la loo xam ne amuma ci xam-xam. Te soo ma baalul te yërëm ma, danaa bokk ci ña yàqule "."
11,UXUUD,48,"Waxeef na ko : " Yaw Nóoyin, Wàccal te ànd ak mucc gu ñu la defal te barke nekk ci yaw ak ci xeet yi sosoo ci ñi ànd ak yaw. [Waaye, am na] xeet yoo xam ne Danañu leen jox ay xéewal ; ba noppi Danañu leen teg mbugal mu metti "."
11,UXUUD,49,"Loolu bokk na ci xew-xew yi nëbb ci kumpa te ñu xamal la leen. Te xamooleen woon yaak saw nit lu ji itu lii. Nanga muñ. Ñiy ragal Yàlla ñooy am ag muj [ndam]."
11,UXUUD,50,"Te waa Aad, seen mbokk uxuud wax na leen ne : " Yéen samaw nit, jaamuleen Yàlla. Amuleen jeneen yàlla ju dul Moom. Nekkeewuleen fa ludul di duural Yàlla."
11,UXUUD,51,"Te samaw nit, laajumaleen ci ag pey. Samag pey bokkul ci loxob kenn kudul Ki ma bind [sàkk]. Moo ndax dangeen dul xel-lu ?"
11,UXUUD,52,"Te yéen samaw nit, baaluleen seen Boroom te ngeen tuub [réccu] jëm ci Moom, kon Dana dottib taw bu jóge asamaan ci seen kaw te Danaleen yokk doole ju dolliku ci seen doole. Bu ngeen dëddoo nekki bokkaalekat "."
11,UXUUD,53,"Ñu ne : " Éy yaw uxuud, indiloo ñu lu leer, te ñun duñu bàyyi suñu yàlla yi ngir say wax, te it gëmuñu la."
11,UXUUD,54,"duñu la wax ludul ne kenn ci suñu yàlla yi moo la sa dd lu bon ". Mu ne : " Man dey, maa ngi seedeloo Yàlla - te seedelooleen yéen itam - ne deñ naa ba set wecc ci li ngeen di jaamu,"
11,UXUUD,55,"bàyyi Yàlla. Te fexeel-leen ma yéen ñépp te buleen xaar dara."
11,UXUUD,56,"Man wéeru naa ci Yàlla Miy sama Boroom, di seen Boroom. Te amul luy dukkat [dox] ci kaw suuf si te du Moo cay jàpp. Sama Boroom nag Moo xàll yoon wu jub wa."
11,UXUUD,57,"Bu ngeen ko dëddoo man fekk na jottalinaa leen li ñu ma yónni ci yéen. Te dungeen ko wàññi dara, naka sama Boroom, Aji-sàmm lu nekk la "."
11,UXUUD,58,"Ba Su ñu dogal agsee, musal Nañu uxuud ak ña gëmoon ànd ak moom ci Suñu yërmaande. Te musal leen ci mbugal mu rëy."
11,UXUUD,59,"Waa Aad ñoom, dañoo weddi woon kàddug seen Boroom, moyoon ay Yonentam, toppoon képp kuy rëy-rëylu ci dëng."
11,UXUUD,60,"Te tofal Nañu leen mbugal ci àd dina ak su Bis-pénc baa. Waaw, moo ndax waa Aad nekkuñu woon ñu weddi seen Boroom ? Moo ndax alkaande dalul waa Aad nitu uxuud ña ?"
11,UXUUD,61,"Yónni woon Nañu it ca Samuuda, seen mbokk Saalixu, mu ne : " Yéen samaw nit, jaamuleen Yàlla. Amuleen jeneen yàlla ju dul Moom. Moo leen binde ak suuf, Moo leen ciy dundal. Sàkkuleen njéggalam te tuub jëm ci Moom. Naka sama Boroom, Ku jegeñ la, Kuy wuyyu la [ku Koy] ñaan "."
11,UXUUD,62,"Ñu ne : " Éy yaw Saalixu, nekkoon nga di ku yaakaaru ci ñun, lu jiitu lii. Moo ndax danga ñuy tere ñu jaamu la suñu baay ya daan jaamu ? ñun, am nañu sikki-sàkka gu tar ci li nga ñuy woo jëme "."
11,UXUUD,63,"Mu ne : " Yéen samaw nit! Ndax niir ngeen ba gis ne ndax nekk naa ci lu leer lu tukkee ci sama Boroom, te Mu jox ma yërmaande ju jógeci Moom, te ana kan moo may musal ci Yàlla su ma moyee [ndigëlam] ? Te kon sax dungeen ma yokkal ludul ag yàqule."
11,UXUUD,64,"Éy yéen samaw nit, giléemug Yàlla gii na nekk kéemaan ci yéen. Bàyyileen ko muy lekk ci kaw suufus Yàlla si, buleen ko def dara lu bon, kon mbugal danaleen dal bu gaaw ! ""
11,UXUUD,65,"Ñu rey ko. Mu neleen : " Xéewluleen ci seeni kër ñetti fan ! Loolu àpp la bu dul deñ "."
11,UXUUD,66,"Ba Sunub dogal agsee, musal Nañu Saalixu ak ña gëm ànd ak moom, - ci Suñu yërmaande - [te musal leen it] ci gàcceg bis booba. Sa Boroom nag, Moom moo di ku bari kàttan, tey Notaakoon ba."
11,UXUUD,67,"Ña tooñoon, ag xaacu faagaagal leen. Ñu mujj ne lànjaŋ dee ca seen kër ya,"
11,UXUUD,68,"ñu mel ni mësuñu faa sax. Waaw, ndax waa Samuuda weddiwuñu woon seen Boroom ? Moo ndax alkaande dalul waa Samuuda ?"
11,UXUUD,69,"Suñuy ndaw indiloon na Ibraayma mbégte, ñu ne ko : " Jàmmi Yàlla na nekk ci yaw ! ". Mu neleen : " Jàmm ci yéen it ! ", nis tuut mu indil leen sëll wu ñu wàjj."
11,UXUUD,70,"Ba mu gisee ne seeni yoxo laalu ko, mu am tuuma ak ug tiit ci ñoom. Ñu ne ko : " Bul ragal, ñun kat dañunoo yónni ca nitu Lóot ñi "."
11,UXUUD,71,"Noona soxnaam sa taxawoon [foofa] daldi ree ; ñu bégal ko [te xamal ko ne dana am doom ju tudd] Isaaqa, ak ci ginnaawam Isaaqa, Yanqóoba."
11,UXUUD,72,"Mu wax ne : " Cëy man ! Ndax danaa jurati doom te màggat naa, sama boroom-kër bii it di ku mage ? Lii dey mbir mu doy waar la ! ""
11,UXUUD,73,"Ñu ne ko : " Ndax dangay yéemu ci mbiru Yàlla ? Yërmaandey Yàlla ak barkeem, yal na nekk ci yéen waa kër gi ! Moom Yàlla moo yeyoo cant ak màggal ko ! ""
11,UXUUD,74,"Ba tiit ma bàyyee Ibraayma te mu am mbégte, jéem naa dàggasante ak ñun ci nitu Lóot ña,"
11,UXUUD,75,"Ibraayma dey ku lewet la, di kuy toroxlu, di ab delluwaakoon ci Boroomam."
11,UXUUD,76,"Ñu ne ko : " Yaw Ibraayma, génnal ci lii ndax sa ndigalul Boroom dikk na ba noppi, te ñoom, mbugal mu ñu dul delloo danaleen dikkal "."
11,UXUUD,77,"Ba Suñuy ndaw agsee ca Lóot, mu jàq ca ñoom, am naqar ci ñoom. Daldi ne : " Lii dey bis bu tiis la "."
11,UXUUD,78,"Nitam ña ñëw ci moom di gaawantu. Te lu jiitu loolu, dañu daan def jëf ju ñaaw. Lóot neleen : " Yéen samaw nit, samay doom yu jigéen ñi : ñoo gëna yell ci yéen. Nangeen ragal Yàlla, te buleen ma toroxal mukk ci sama gan ñi. Ndax amul ci yéen génn góor gu jub ? ""
11,UXUUD,79,"Ñu ne ko : Xam nga ne amuñu soxla ci sa doom yu jigéen yi. Te yaw xam nga xéll li ñu bëgg "."
11,UXUUD,80,"Mu ne : " [Cëy !] su ma amoon dooley dal ci seen kaw ! mbaa ma mëna tàbbi ci giir gu am doole ! ""
11,UXUUD,81,"Ñu ne ko : " Éy Lóot, ñun ay ndawi sa Boroom lañu. Duñu agsi ci yaw. Nanga rañaan yaak sa njaboot ci biir guddi gi. Te bu kenn ci ñoom gestu. Ba mu des sa soxna ndax moom lu leen dal dana ko dal. Seenub àpp ëllëg rekk la. Moo ndax suba jigeñul ? ""
11,UXUUD,82,"Ba Suñu dogal agsee, wëlbati Nañu [dëkk ba], la féete woon kaw féete suuf, ñu sotti ca kawam tawu xeer yu jóge Sijjiil [Safara] ay doj yu ñu toftale,"
11,UXUUD,83,"yu ñu màndargaal ca sa Boroom. Te dëkk boobu soreewul ag way-tooñ ya [ya ca Màkka]."
11,UXUUD,84,"Yónni woon Nañu it ca waa Madyaana seen mbokk Suxaybu, mu neleen : " Yéen samaw nit, jaamuleen Yàlla ; amuleen jeneen yàlla ju dul Moom. Buleen wàññi nattukaay yi ak màndaxe yi. Gis naa ne yéena ngi ci biiri xéewal, te ragal naa mbugal dal leen ca bis ba ëmb lépp."
11,UXUUD,85,"Yéen samaw nit, nangeen di matal natt ak màndaxe cig maandute, te buleen wàññi dara ci lu nit ñi moom, te buleen salfaañe ci suuf si nekk yàqkat."
11,UXUUD,86,"Wërsëgu Yàlla moo gën ci yéen ndegam ñu gëm ngeen ! Te nekkuma di ku leen di warlul kiiraay "."
11,UXUUD,87,"Ñu ne ko : " Yaw Suxaybu! Ndax say julli dalaa xiir ci bàyyiloo ñu la suñuy baay daan jaamu, walla ñu baña def ci suñuy alal lu ñu neex ?Yaw daal, yaa di ku lewet, di ku jub ? ""
11,UXUUD,88,"Mu ne : " Yéen samaw nit, ndax seetlu ngeen ba xam ndax nekkuma ci lu leer lu jóge ca sama Boroom, te Mu jox ma xéewalam, mu di xéewal gu màgg ? Te bëggumaa juuyook yéen ci lu ma leen tere. Bëgguma ludul sellal [yéwénal] kem sama kàttan. Te samag njébbal wéeruwul fu dul ci Yàlla. Ci laa wéeru te ci Moom laay dellu."
11,UXUUD,89,"Yéen samaw nit, bëgga wuuteek man bumu tax ngeen mel ni la daloon nitu Nóoyin dal leen, walla la daloon nitu uxuud, walla nitu Saalixu, te sax nitu Lóot ña [fa ñu nekkoon] soriwuleen."
11,UXUUD,90,"Nangeen baalu seen Boroom te ngeen tuub jëm ci Moom. Naka sama Boroom, ab Jéggalaakoon la ku sopp [way-gëm ña] la "."
11,UXUUD,91,"Ñu ne : " Yaw Suxaybu, amuñu ag dégg lu bari ci say wax ; te gis nañu nga nekk ku ñàkk solo fi ñun. Te bu dul koon giir gi nga bokk, danañu la jam ay xeer. Nekkuloo ku tedd ci suñu kaw "."
11,UXUUD,92,"Mu ne : " Yéen sam aw nit, moo ndax sama giir moo gëna tedd ci yéen Yàlla ba tax ngeen bàyyi Ko ginnaaw ? Sama Boroom nag Ku peeg la li ngeen di def."
11,UXUUD,93,"Yéen samaw nit, defleen lu leen soob. Man it danaa def [li ma sama Boroom sant]. Dangeen masa xam kan la mbugal di dal, gàcceel ko, ak kan mooy kay fen. Te muñandikuleen ! Maa ngi ànd ak yéen di muñ "."
11,UXUUD,94,"Ba Suñu ndigal agsee, musal Nañu Suxaybu ak ña gëmoon ànd ak moom ci Suñu yërmaande. Ag xaacu faagaagal ña tooñ, ñu mujj xëy ne lànjaŋ dee fa seen kër ya,"
11,UXUUD,95,"mu mel ni masuñu fa woona dëkk. Waaw, ndax alkaande dalul waa Madyaana na mu alake woon waa Samuuda ?."
11,UXUUD,96,"Te yónni woon Nañu Muusaa mu ànd ak Suñuy kaawtéef ak lay yu leer nàññ,"
11,UXUUD,97,"ca Firawna ak boroom darajaam ya. Ñu topp ndigalu Firawna, te ndig alu Firawna jubul woon."
11,UXUUD,98,"Dana jiite aw nitam Bis-pénc ba. Tàbbal leen Safara. Ndaw tàbbikaay bu bon !"
11,UXUUD,99,"Am rëbbu topp na leen ci àddina sii te Bis-pénc ba, yool bañuy am it bon na, ci aw yooliin !"
11,UXUUD,100,"Loolu bokk na ca xew-xewi dëkk ya, ñu nettali la ko : te amna ca dëkk yooyu yu taxaw ba léegi, ak yu ñu maasale."
11,UXUUD,101,"Tooñunuleen. Waaye ñoo tooñ seen bopp. Seen yàlla ya ñu doon jaamu, bàyyi fa Yàlla, jariñuleen dara. Ba sa ndigalu Boroom agsee, dolliwuleen ludul alkaande."
11,UXUUD,102,"Noonu la sa Boroom di alage, bu alagee njéndi fekk ñu tooñ. Alage ju Muy alag [ñooña], dafay metti tar."
11,UXUUD,103,"Kaawtéef nekk na ci loolu ci ku ragal mbugalam àllaaxira. Bis boobu bis ba ñu koy dajaleel nit ñi; te bis la bu ñépp di teewe."
11,UXUUD,104,"Yeexewuñu ko de, dafa di rekk amna dig bu ñu ko àppal."
11,UXUUD,105,"Bu bis ba dikkee, kenn du wax kudul ku ca am ndigal. Te ca nit ña amna ca ñu texeedi ak ñu texe."
11,UXUUD,106,"Ña texeedi danañu nekk ca Safara di yikkat aka jooy."
11,UXUUD,107,"Dañu fay béel, nekk fa feek asamaan yi ak suuf si - nare neex sa Boroom - ndax Moom lu ko soob Mu def ko."
11,UXUUD,108,"Ña texe, danañu nekk fa Àjjana, te dañu fay béel, nekk fa li feek asamaan yi ak suuf si ñi ngi fi - ndare lu neex sa Boroom - mu di ag may gu dul dog mukk."
11,UXUUD,109,"Bul am sikki-sàkka ci la ñooñu di jaamu. Ci ña seeni baay daan jaamu bu jëkk rekk lañuy jaamu. Te ñun Danañu mottali seeni cër, te dara du ca wàññiku."
11,UXUUD,110,"Joxoon Nañu Muusaa Téere ba. Ñu wuute ca. Bu dul koon sa kàddug Boroom jiitu woon, kon àtteef na seen diggante. Te ñoom dañu caa am sikki-sàkka gu tar."
11,UXUUD,111,"Fàwwu ñoom ñépp sa Boroom Dana matal seen peyug jëf. Naka Moom ku xam xéll la li ñuy jëf."
11,UXUUD,112,"Jubal [yaw Muxammad] ni ñu la ko digle, ak képp ku tuub ànd ak yaw. Buleen beew. Moom Yàlla mi ngi ne jàkk ci li ngeen di def."
11,UXUUD,113,"Buleen jeng féetéek tooñkat ya : kon Safara laal leen. Te dungeen am ku leen di yiir kudul Yàlla. Te it kenn du leen dimbali."
11,UXUUD,114,"Nanga taxawal julli ci yaari cat yi séq bis bi ak li bokk ci guddi. Jëf yu baax yi dañuy far jëf yu ñaaw ya. Loolu ag waare la ci ñuy waaru."
11,UXUUD,115,"Nanga muñ. Yàlla dey du sànk peyug ñay rafetal."
11,UXUUD,116,"Lu taxoon ca xarnu ya leen jiitu, ñu baax ña [dese woon yan bi] nekkoon ñu néew, ñoom ña daan tere lu bon ci suuf sa ! Ñu bokk ca ña ñu musaloon te ñu tooñoon, topp seeni bakkan ca xéewal ya ñu donnoon ay bàkkaarkat."
11,UXUUD,117,"Sa Boroom du alag lenn njénde ci ag tooñeel fekk aw nit di sellal seeni jëf."
11,UXUUD,118,"Bu sooboon sa Boroom mu def nit ñi ñu nekk di wenn xeet doŋŋ. Waaye duñu deñ di wuute"
11,UXUUD,119,"ndare ña sa Boroom yërëm. Loolu moo tax Mu bind leen. Te it moo tax sa kàddug Boroom mat ca la mu wax ne : " Danaa feesal Safara ci aw nit aki jinne mbooleseen "."
11,UXUUD,120,"Te lépp Lañu lay nittili ci xew-xewi Yonent ya, Dañu cay dalal sa xel. Te dëgg ak ug waare dikkal na la di aw lay ànd ak di fàttali ci ñi gëm."
11,UXUUD,121,"Te waxal ña gëmul neleen : " Defleen lu leen soob. ñun it, ñu ngiy jëf [li ñu suñu Boroom digal]."
11,UXUUD,122,"Xaarleen. ñun it ñoo ngi xaar ! ""
11,UXUUD,123,"Yàllaa moom kumpag asamaan yi ak suuf si, te mbir yépp ca moom lañuy dellu. Kon nag jaamu ko te nga wéeru ci moom. Sa Boroom ñàkkul paal ci li ngeen di def de."
12,YUUSUFA,1,"Alif, Laam, Raa. Lii ay xamle la yu nekk ci Téere bu wér péŋŋ bi."
12,YUUSUFA,2,"Wàcce Nañu ko mu di ay njàng ci làkku [araab] ngir ngeen xam la mu tekki."
12,YUUSUFA,3,"ñun ñoo ngi lay nettali gën jaa rafeti nettaliin ci Alxuraan jii ñu la xamal te lu ko jiitu nekkoon na loo réere."
12,YUUSUFA,4,"[Fàttalikul] ba Yuusufa waxee baayam ne ko : " Yaw sama baay, man gis naa [ci gént] fukki bindiw ak ñaar ak jant bi ak weer wi ; ñu may sujjóotal "."
12,YUUSUFA,5,"Mu ne ko : " Yaw sama doom, bul nettali sa gént gi say doomi-baay, [boo leen ko nettalee], danañu la fexeel am pexe ; ndax Séytaane noonub nit la bu tar ag nooneel."
12,YUUSUFA,6,"Kem [ni nga génte], sa Boroom dana la tànn te Dana la xamal pirim gént, te Dana matal ci yaw ay xéewalam ak njabootu Yanqóoba, ni Mu ko matalee woon bu jëkk ca sa ñaari maam ya, Ibraayma ak Isaaqa, sa Boroom nag ku xam la, ku xereñ la "."
12,YUUSUFA,7,"Dëgg-dëgg kéemaan gu réy amna ci diggante Yuusufa aki doomi-baay am ngir képp kuy gëstu,"
12,YUUSUFA,8,"ba ñu waxee ne : " Suñu baay, Yuusufa ak doomu-ndeyam la gëna bëgg ci ñun, te ñun mbooloo lañu. Suñu baay daal dafa nekk cig réer gu bir."
12,YUUSUFA,9,"[Am ku wax ne] reyleen Yuusufa mbaa ngeen sànni ko fenn ci suuf si, kon seen baay dootul xool kenn kudul yéen, te bu loolu amee dangeen nekk di aw nit ñu feeñ "."
12,YUUSUFA,10,"Mu am ca ñoom ku wax ne : " Buleen rey Yuusufa, sànnileen ko ci teen bu lëndëm, kon tukkikat yi danañu ko for su fekkee def ngeen ko "."
12,YUUSUFA,11,"Ñu ne : " Yaw suñu baay, ana lan moo tax wóoluwoo ñu ci Yuusufa ? Te ñun dañu koy laabire doŋŋ."
12,YUUSUFA,12,"Bu subaa nga yabal ko mu ànd ak ñun muy sàmm jur gi, di fo. Danañu ko wattu "."
12,YUUSUFA,13,"Mu neleen : " Man dey, am naa njàqare ci ngeen ànd ak moom ; danaa ra gal ngeen sàggan ba ag till lekk ko "."
12,YUUSUFA,14,"Ñu ne : " Till! Su ko lekkee nag ak nii ñu nekkee di mbooloo, kon dey ñu gëna yées "."
12,YUUSUFA,15,"Ba ñu àndeek moom, te mànkoo ci sànni ko ca xóot-xóot ba [teen ba], ñu xamal [ñun Yàlla] Yuusufa ne : " Danga leen mësa net tali seen jëf jii fu ñu ko foogewul "."
12,YUUSUFA,16,"Ñu dellu ci seen baay ci marax, di joox."
12,YUUSUFA,17,"Ñu ne : " Yaw suñu baay, ba ñu demee, dañu doon rawante, bàyyi Yuusufa ca suñuy yóbbal ; ag till lekk ko. Te bu ñu waxee dëgg it du tax nga gëm li ñu wax "."
12,YUUSUFA,18,"Ñu indi waale yéreem yu taq dereet ju dul dereet. Mu tontu leen ne : " Yéen dey, seen bakkan rafetal na leen mbir mii. Waaye danaa sax ci muñ gu rafet ! Ci Yàlla laay dimbandikoo ci lii ngeen nettali ! ""
12,YUUSUFA,19,"Ay tukkikat agsi, yónni seenub rootkat, mu yoor baagam. Mu daldi ne : " Mbégtee ngi ! Lii de ab xale la ! " Ñu yóbbu ko nar koo jaay. Te Yàlla ku xam la la ñuy def."
12,YUUSUFA,20,"Ñu jaay ko ci njëg gu néew : ay dërëm yu bariwul. Ndax dañu koo xeeboon."
12,YUUSUFA,21,"Ka ko jënd di waa Misra, wax na jabaram ne ko : " Ter alal ma ko. Xéy-na mu jariñ ñu mbaa ñu def ko suñu doom. ". Noonu lañu darajaale Yuusufa ci suuf si, ak it ngir ñu jàngal ko pirim gént. Yàlla kuy not la ca la Mu namm : waaye li ëpp ci nit ñi xamuñu."
12,YUUSUFA,22,"Ba mu màggee ba tollu ci góor gu mat, jox Nañu ko ràññee ak xam-xam. Te noonu Lañuy feye way-rafetal ña."
12,YUUSUFA,23,"Ndaw sa nga xam ne [Moo ko fat ca kërëm] sàkku na ko ci boppam. Tëj na buntu ya ne ko : " Ayca ñëwal ci man " - Mu ne : " Maa ngi muslu ci Yàlla ! [tëdd ak yaw] te sama sang [bi ma jënd] fonk na ma, teral na ma. Te tooñkat ya duñu texe mukk "."
12,YUUSUFA,24,"Ndaw sa xemmem na [Yuusufa]. Moom [Yuusufa] it xemmem na [ndaw sa] bu dul koon la mu gis kaawtéefi Boroomam. Noonu lañu def ngir fegal ko ñaawtéef ak njaaloo. Moom sax dafa bokk ca suñu jaam yu sell ya."
12,YUUSUFA,25,"Ñu jëkkante buntu ba, [ndaw sa] xëcc yérey [Yuusufa] ca ginnaaw ga. Ñu dajeek jëkkëram ca buntu ba. [Ndaw sa] daldi ne : " Ana lan moo di peyug ku naral lu bon sa jabar, ludul tëj ci kaso walla mbugal mu metti ? ""
12,YUUSUFA,26,"[Yuusufa] ne : " Moo ma sàkku ci sama jëmm ". Mu am seede su di mbokkum ndaw sa daldi seede ne : " Bu fekkee ne yéreem ci kanam la xottiku, ndaw sa moo wax dëgg, moom mu bokk ca fenkat ya."
12,YUUSUFA,27,"Bu yéreem xottikoo ci ginnaaw, ndaw sa moo fen, moom mu bokk ca ñu dëggu ña "."
12,YUUSUFA,28,"Ba jëkkër ja gi see yére ya xottiku ca ginnaaw, mu ne : " Lii ci seeni pexe la [yéen jigéen ñi] ! te seeni pexe réy na !"
12,YUUSUFA,29,"Yuusufa, dëddul lii ! Te yaw [sama jabar] jéggalul sa bàkkaar ndax yaw bokk nga ca ñay def lu bon "."
12,YUUSUFA,30,"Aw jigéen di wax ci dëkk bi naan : " Jabaru buur bi dafa doon sàkku jaamam ! Mbëggeel gëlamal ko. ñun daal gis nañu mu nekk ci ag réer gu tar."
12,YUUSUFA,31,"Bi mu déggee seen jëw, mu yónnee ca ñoom, waajalal leen aw ñam ; indil ku nekk ca ñoom paaka. [Ba ñuy lekk, mu ne Yuusufa] : " Génnal jëm ci ñoom " - Ba ñu ko gisee, ñu yéemu ci moom bay dagg seeni yoxo, di wax naan : " Cëy Yàlla ! Kii du nit, kii nekkul ludul Malaaka mu tedd ! ""
12,YUUSUFA,32,"Mu ne : " Mu ngoog lii ngeen ma doon yedde. Maa ko sàkku woon mu bañ. Te bu deful li ma ko sant, waat naa ne dees na ko tëj kaso mu detteelu "."
12,YUUSUFA,33,"Mu ne : " Yaw sama Boroom, kaso laa gëna bëgg ci lii ñu may woo jëme ma ca. Te boo ma wëlbatilul seeni pexe, danaa jeng jëm ca ñoom te kon ma bokk ca ña réer [xamadi] "."
12,YUUSUFA,34,"Boroomam nangu ñaanam, daldi ko fegal seeni pexe. Moom [Yàlla] mooy Aji-dégg, di Aji-xam ji."
12,YUUSUFA,35,"Ginnaaw ba ñu gisee dëgg ga mu fees ca ñoom, ñu ne fàwwu danañu ko tëj kaso ab diir."
12,YUUSUFA,36,"Mu duggandoo ca kaso ba ak ñaari xale yu góor. Kenn ca ñoom ne : " Damaa gent di nal sàngara " Keneen ka ne : " Gént naa man itam yenu ci sama bopp mburu, ay picc di ca lekk. Leeralal ñu pirim suñuy gént, ndax ñun gis nañu la nga bokk ca way-rafetal ña "."
12,YUUSUFA,37,"Mu neleen : " Ñam wii ñu leen di wërsëgale, balaa ñëw ma leeralal leen seen piri. Noonu lay deme ci yéen ñaar ngir la ma sama Boroom xamal. Ndax man bàyyi naa diiney nit ñu gëmul Yàlla te weddi àllaaxira."
12,YUUSUFA,38,"Damay topp diiney samay baay Ibraayma ak Isaaqa ak Yanqóoba. Warul ci ñun bokkaale Yàlla ak dara. Loola bokk na ci ngëneel yi ñu Yàlla defal ñun ak nit ñi ; waaye li ëpp ci nit ñi duñu gërëm [Yàlla]."
12,YUUSUFA,39,"Yéen sama ñaari àndandooy kaso ! Moo ndax ay yàlla yu téqalikoo ñoo gën walla Yàlla jenn jii doŋŋ, tey Notaakoon bi ?"
12,YUUSUFA,40,"Jaamuwuleen ginnaaw Moom ludul ay tur yu ngeen di tudd ak seeni baay, te Yàlla wàccewul ci loolu wenn lay. Te kenn yeyoowul àtte kudul Yàlla. Te digle na ngeen baña jaamu kudul Moom. Loolu moo di diine ju jub ; waaye ñi ëpp ci nit ñi duñu xam."
12,YUUSUFA,41,"Yéen sama ñaari àndandooy kaso ! Kenn ci yéen dana nekk kuy màndal buuram sàngara ; ka ca des, danañu ko daaj ci bant, ay picc di lekk ci boppam. Dogaleef na noonu mbir ya ngeen doon laaj. ""
12,YUUSUFA,42,"Yuusufa wax ka nga xam ne yaakaar na ne dana mucc ca ñoom ña ar, ne ko : " Nanga fexe ba buur fàttaliku ma ". Waaye Séytaane fàtteloo na ko [yóbbante boobu] ba fàttaliwu ko buur ba [ba mu delloo ca moom]. Ba tax mu toog ca kaso ba ay at."
12,YUUSUFA,43,"Buur ba wax ne : " Gént naa juróom-ñaari nag yu duuf yu juróom-ñaari nag yu loof di lekk ; ak juróom-ñaari gub yu nëtëx ak yeneen yu wow. Yéen njiit yi, firil-leen ma sama gént gii, ndegam mën ngeen firi gént "."
12,YUUSUFA,44,"Ñu ne : " Gént yooyu jaxasoo nañu ! Te sax ñun xamunu pirim gént ! ""
12,YUUSUFA,45,"Ka muccoon ca ñoom daldi fàttaliku ginnaaw ab diir, daldi wax ne : " Danaa leen leeralal. Yebal-leen ma, Dinaa leen indil am pireem "."
12,YUUSUFA,46,"[Mu dem ca Yuusufa] ne ko : " Yaw waxkatu dëgg ! Ubbee ma ci juróom-ñaari nag yu duuf yu juróom-ñaari nag yu loof di lekk, ak juróom-ñaari gub yu nëtëx ak yeneen yu wow, ndax xéy-na su ma delluwaatee nit ña am ci xam-xam "."
12,YUUSUFA,47,"Mu ne : " Nangeen bey juróom-ñaari at ni ngeen ko baaxoo defe. Te lu ngeen góob, bàyyileen ko ca aw gubam [bañ koo bàcc], ludul lu néew ca la ngeen di lekk."
12,YUUSUFA,48,"Dana ca topp gannaaw loolu juróom-ñaari at yu bekkoor yuy lekk la ngeen dencoon ngir ñoom ba mu des lu néew ca la ngeen dencoon."
12,YUUSUFA,49,"Dana ca topp gannaaw loolu at moo xam ne dana xettali nit ñi te it danañu ca nal [reseñ ndax dana am]. ""
12,YUUSUFA,50,"Buur ba ne : " Indil-leen ma ko ". Ba ndaw la agsee ca moom [Yuusufa], mu ne ko : " Dellul ca sa sang, nga laaj ko : " Lan moo doon mbirum jigéen ña dogatoon seen yoxo ? Sama Boroom xam na bu baax seen pexe "."
12,YUUSUFA,51,"[Buur ba ne jigéen ña] : " Lan moo doon seen mbir ba ngeen sàkku Yuusufa ci jëmmam ? ". Ñu tontu ne : " Wax dëgg Yàlla ! Xamalunu ko dara lu bon ". Jabaru buur ba ne : " Léegi nag dëgg gi leer na. Maa ko sàkku woon. Moom moo waxoon dëgg ! ""
12,YUUSUFA,52," " [Man Yuusufa maa defoon] noonu ngir buur bi xam ne wuruju ma ko ginnaawam, te sax Yàlla du jubale pe xem wurujkat ya."
12,YUUSUFA,53,"Jéemumaa setal sama bopp, ndax bakkan moom digalaakoon la ci lu bon, [mucctil ci moom] kudul ku sama Boroom yërëm. Ndax sama Boroom Jéggalaakoon la, Jaglewaakoon la "."
12,YUUSUFA,54,"Buur ba ne : " Indil-leen ma ko : def ko mu sës ci man ". Ba mu waxeek moom, mu ne ko : " Bis niki tey, nekk nga ci man ku ñu darajaal, ku ñu wóolu "."
12,YUUSUFA,55,"Mu ne : " Dénkleen ma alali réew mi : am naa xam-xamu wattu ko "."
12,YUUSUFA,56,"Noonu Lañu darajaale Yuusufa ca réew ma, mu fay wàcc fu ko neex. Danañu jox suñu yërmaande ku ñu neex te duñu sànk peyug rafetalkat ya."
12,YUUSUFA,57,"Te peyug àllaaxira moo gën ci ña gëm, di ña ragal [Yàlla]."
12,YUUSUFA,58,"Ay doomi-baayi Yuusufa agsi ca moom [jóge seen réew ma]. Mu xàmmee leen te ñoom fakk nañu ko."
12,YUUSUFA,59,"Ba mu solee seen saaku ba noppi, mu neleen : " Indil-leen ma seen doomi-baay ja des ak seen baay. Moo ndax gisuleen ne nattal na leen lu mat sëkk te it dalal naa leen gën ji daluwaay ?"
12,YUUSUFA,60,"Bu ngeen ma ko indilul, dungeen amati ci man inda ar ; te it dungeen ma jegeñ "."
12,YUUSUFA,61,"Ñu ne ko : " Danañu ko sàkku ci baayam. Te danañu ko def "."
12,YUUSUFA,62,"Mu ne ay surgaam : " Dellooleen, ci seeni sëf, njëg [ga ñu joxe]: xéy-na danañu ko xàmmee bu ñu delloo ca seeni mbokk te xéy-na danañu dellusi "."
12,YUUSUFA,63,"Ba ñu del loo ca seen baay, ñu ne ko : " Yaw suñu baay, [su ñu yóbbaalewul suñu rakk jii weneen yoon, kenn duñu nattal]. Kon yebal ko mu ànd ak ñun ndax ñu nattal ñu. Kon dey danañu ko wattu "."
12,YUUSUFA,64,"Mu ne : " Ndax, wóolu leen ci dafay mel ni ba ma leen wóolu ca bu njëkk ca doomu-ndeyam ja ? Waaye Yàllaa di gën jaa mëna wattu [aar], te Moo ëpp yërmaande yërëmaakoon ya ! ""
12,YUUSUFA,65,"Ba ñu ubbee seeni ëmb, ñu fekk ca njëg ga ñu leen delloo. Ñu ne : " Waaw yaw suñu baay. Lan lañu bëggati ? Alal ja [nekkoon ca njëg ga ñu feyoon] mi ngi nii ñu delloo ñu ko. Danañu mëna jëggiwaat lu ñu mëna dundale njaboot gi, mën nanoo wattu suñu doomu-baay te danañu yokk sëfu gëléem, loolu natt bu yomb lay doon "."
12,YUUSUFA,66,"- Mu neleen : " Duma ko bàyyi mukk mu ànd ak yéen li feek waatuleen ci Yàlla ne dangeen ma ko delloosil, ndeem lottuleen ca ". Ba ñu ko waatalee, mu ne : " Li ñu waxante, ñu ngi ciy wéeru ci Yàlla "."
12,YUUSUFA,67,"Mu ne : " Yéen samay doom, [bu ngeen àggee ca dëkk ba], buleen ca duggandoo ci benn buntu, nangeen xàjjalikoo dugge ciy buntu yu sori yaantoo. Mënuma leena fegal dara lu jóge ci Yàlla. Moom rekka moom àtte : Ci Moom rekk laa wéeru. Te képp kuy wéeru, na weeru ci Moom [Yàlla] "."
12,YUUSUFA,68,"Ba ñu duggee na ko seen baay diglee woon, taxul mu jariñ dara ca la Yàlla namm. Ludul ne Yanqóoba soxla woon na yiir leen ci loolu. Naka moom, boroom xam-xam la ci lañu ko xamal. Waaye li ëpp ci nit ñi xamuñu."
12,YUUSUFA,69,"Ba ñu agsee ca Yuusufa, mu daldi xë cc taf ci boppam doomu-ndeyam ja, daldi ne : " Maa di sa doomu-ndey. Bul jàq ca lañu nekkoon di ko def ci jéem maa sànk "."
12,YUUSUFA,70,"Ba mu leen solalee seeni saaku ba noppi, mu dugal andaar [ja ñu doon natte] ca biir sëfu doomu-ndeyam ja. Mu am yéglekat bu wax ne : " Éy yéen jëgg ji ! Ay sàcc ngeen "."
12,YUUSUFA,71,"Ñoom it ñu wëlbatiku ca moom neleen : " Lan ngeen réerle ? ""
12,YUUSUFA,72,"Ñu ne : " Li ñu réerle mooy nattukaayu buur bi. Te ku ko feeñal ñu jox ko sëfu giléem, maa ko warlul loolu "."
12,YUUSUFA,73,"Ñu ne : " Giñ nañu ci Yàlla, te xam ngeen ne dikkunu fii ci suuf si ngir yàq te it duñu ay sàcckat "."
12,YUUSUFA,74,"- Ñu ne: " Luy peyug ku sàcc, bu fekkee dangeena fen ? "."
12,YUUSUFA,75,"Ñu ne : " Ag peyam moom ka ñu fekk [nattukaay ba] ci sëfam mooy : ag peyam moom ci boppam [mu nekk jaam]. Noonu Lañu feye tooñkat ya "."
12,YUUSUFA,76,"Mu jëkke ca ndabi doomi-baay ya, di seet, mujje ndabul doomu-ndey ja ; génne ca nattukaay ba. Noonu Lañu joxe pexe Yuusufa. Pexe mu ko taxa téye doomu-ndeyam ja ci lu dëppook yoonu buur ba, [mënu ko woona def] ludul lu soob Yàlla. Danañu yékkati darajay ku ñu soob. Te boroom xam-xam bu nekk, amna ku ko ëpp xam-xam."
12,YUUSUFA,77,"Ñu ne : " Ndegam sàcc na, amna doomu-ndeyam ju sàccoon bu jëkk. " Yuusufa nëbb ca xelam la mu xalaat, bañ leen koo feeñal. Mu ne [ci xelam] : " Yéen yées ngeen ! Te Yàlla xam na li ngeen jëf "."
12,YUUSUFA,78,"- Ñu ne : " Ay yaw kilifa gi, moom dafa am baay bu mage lool ; téyeel kenn ci ñun bàyyi ko. Gis nañu ne yaw bokk nga ca rafetalkat ya [seeni jëf] "."
12,YUUSUFA,79,"- Mu ne : " Maa ngi ñaan Yàlla mu musal ma ci jàpp kudul ka ma fekk nattukaay ci moom ! [Su ñu ko defee], kon danañu bokk ca tooñkat ya."
12,YUUSUFA,80,"Ba ñu amatul yaakaar ci moom, beru nañu di diisoo. Ka di seen mag ne : " Moo ndax dangeena fàtte ne seen baay waatloo woon na leen ci Yàlla, ca la jiitu loolu la ngeen defoon Yuusufa ? Man dey du ma fi jóge ba kerook may jot sama ndigalul baay walla Yàlla àtte ma, ndax Moom moo gëna mëna àtte àttekat ya."
12,YUUSUFA,81,"[Mu ne] demleen ca seen baay, ngeen ne ko : " Yaw suñu baay, sa doon ja sàcc na. Te duñu seede ludul lañu xam. Te ñun xamunu kumpa."
12,YUUSUFA,82,"Laajal waa dëkk ba ñu nekkoon, ak njëgg ma ñu àndaloon ñibbisi. Li ñu wax dëgg la. ""
12,YUUSUFA,83,"Yanqóoba ne : " Deewallaay dangeena topp seen bakkan mu rafetal leen am mbir ! [Muñ gu rafet]. Xéy-na Yàlla delloosil ñu leen ñoom ñépp. Moom Yàlla Ku xereñ la, Ku xam la "."
12,YUUSUFA,84,"Mu dummóoyu leen, wax ne : " Céy sama njàqare ci Yuusufa ! ". Noona ay gëtam weex [gisatul] ngir mer ma mu wann."
12,YUUSUFA,85,"- Ñu ne ko : " Céy Yàlla ! Doo deñ di fàttaliku Yuusufa, ba tax na yaa ngi wéradi te mën nga cee loru "."
12,YUUSUFA,86,"- Mu ne : " Defuma ludul tawat sama njàqare ak sama naqar ci Yàlla. Te xam naa ci Yàlla lu ngeen xamul."
12,YUUSUFA,87,"Mu ne : " Yéen samay doon ! Demleen xeeñtu ji lu jëm ci Yuusufa ak doomu-ndeyam ja. Te buleen xàddi ci dajeek yërmaande Yàlla. Ndax ay yéefër rekk ñooy xàddi ci dajeek yërmaande Yàlla "."
12,YUUSUFA,88,"Ba ñu agsee ci Yuusufa, ñu ne ko : " Éy yaw ja wriñ ju tedd ji, xiif danoo dal ñun ak sunug njaboor ; te indi nañu njëgg gu xeebu. Nattal ñu te sarax ñu. Yàlla dana fey saraxekat ya ! ""
12,YUUSUFA,89,"- Mu neleen : " Ndax xam ngeen la ngeen defoon Yuusufa ak doomu-ndeyam ja, ba ngeen nekkee cig réer ? "."
12,YUUSUFA,90,"- Ñu ne ko : " Ndax yaw yaay Yuusufa ? " - Mu neleen : " Maay Yuusufa, kii mooy sama doomu-ndey, Yàlla defal ñu ay xéewal. Ku ragal Yàlla te muñ, dana gis ne Yàlla du sànk mukk peyug ñay refetal "."
12,YUUSUFA,91,"- Ñu giñ ci Yàlla ne : " Yàlla gënal na la ci suñu kaw te ñun danoo juumoon rekk def bàkkaar "."
12,YUUSUFA,92,"- Mu ne : " Tey du bisub yeddeel ci yéen ? Yal na leen Yàlla baal. Te Moom moo gëna mëna yërëm yërëmekat ya."
12,YUUSUFA,93,"Demleen yóbbu sama yére yii ngeen sànni ko ca sama kanamu baay : dana dellu di gisaat. Te nge en dellusi ànd ak njaboot ga gépp "."
12,YUUSUFA,94,"- Ba njëgg ga génnee [Misra], seen baay daldi ne : " Xetu Yuusufaa ngi may xeeñ, ndegam du ngeen wax ne damaa naax "."
12,YUUSUFA,95,"Ñu ne ko : " Giñ nañu ci Yàlla ne yaa ngi ci sa njuumte lu jëkk la "."
12,YUUSUFA,96,"Waaye, ba kuy bégle ka agsee, daldi koy xëpp yére ya ci kanam. Mu daldi ne xàjj di gis, mu ne : " Moo ndax waxuma leen woon ne xam naa lu ma jële ci Yàlla lu ngeen xamul ? ""
12,YUUSUFA,97,"- Ñu ne : " Éy yaw suñu baay, sàkkul ñu njéggal [ci Yàlla] suñuy bàkkaar. Ndax ñun dey juumoon nañu ba def bàkkaar naka "."
12,YUUSUFA,98,"- Mu ne : " Danaa leen ñaanal njéggal ci sama Boroom. Moom Yàlla nag mooy Jéggalaakoon ba, di Jaglewaakoon ba "."
12,YUUSUFA,99,"Ba ñu dell oo ca Yuusufa, mu song ñaari waajuram, neleen : " Dugguleen Misra ànd ak kóolute, bu soobee Yàlla ! ""
12,YUUSUFA,100,"Mu yéegal ñaari waajuram ci kaw gàngunaay ga, ñu rot sujjóotal ko. Mu ne : " Yaw sama baay, lii moo di pirim sama gént ga woon. Sama Boroom defna ko muy dëgg Te it defal na ma lu baax ba ma mëna génn ci kaso bi, indi leen ngeen jóge ca àll ba, ginnaaw ba Séytaane yàqee sama diggante ak samay doomi-baay. Sama Boroom nag ku lewet la ca la ko soob. Mooy Ku xam te xereñ."
12,YUUSUFA,101,"Yaw sama Boroom, may nga ma nguur, jàngal nga ma it pirim gént. Yaw mi sos asamaan yi ak suuf si, Yaw yaay sama sang, ci àddina ak ca àllaaxira. Yal na nga may rey te fekk may aji-jublu ci Yaw [sama Boroom] sama mbir mépp te yal na nga ma yéege ci ñu yiw ña."
12,YUUSUFA,102,"Loolu bokk na ca xew-xew yu fàddu ya, ñu soloo la ko. Te fekkewuloo ba ñu mànkoo ci mbir, di tëral pexe."
12,YUUSUFA,103,"Te li ëpp ci nit ñi duñu gëm doonte la xér nga sax yaw [ci ña gëm]."
12,YUUSUFA,104,"Te laajoo leen ag pey ci [Alxuraan ji]. Te nekkul leneen ludul ag waare ñeel àddina si yépp."
12,YUUSUFA,105,"Bariwaana ay kéemtaan yu nekk ci asamaan yi ak ci suuf si, ñu di ko romb, te defuñu ca paal !"
12,YUUSUFA,106,"Li ëpp ci ñoom duñu gëm Yàlla, xanaa kay dañuy nekk rekk di bokkaale Yàlla."
12,YUUSUFA,107,"Ndax dañoo gëmul ne mbugal mu leen muur mën na leena dal, di mbugalum Yàlla mbaa mu digal leen, bu Bis-pénc baa ci mbetteel te duñu ko yég ?"
12,YUUSUFA,108,"Neel : " Samaw yoona, ngir damay woote jëme ci Yàlla ànd ak aw lay. Man bokkuma ci bokkaalekati Yàlla yi, maak ku ma àndal."
12,YUUSUFA,109,"Yónniwuñu woon, lu la jiitu [yaw Muxammad], ludul ay góor yu ñu soloo ñu dëkk ca njénde ya. [Nee leen] ndax dañoo doxul ci suuf si, ba seetlu lan mooy mujjug ña leen jiitu woon ? Te ca dëgg-dëgg kërug àllaaxira moo gën ca ña ragal Yàlla. Moo ndax dangeen dul xel-lu ?"
12,YUUSUFA,110,"Ba ña ñu yónni naag oo ne [ndimbal dootul ñëw] te ñu jort ne weddeef nañu leen ba noppi, foofa la Suñu ndimbal agsee ci ñoom. ñu musal ku ñu soob. Te Suñu mbugal amul kenn ku ko mëna fegal tooñkat ya."
12,YUUSUFA,111,"Seen nettali yooyu ay waaree nga ca ñeel woroom xel ya. Du waxtaan wu ñu sos. Waaye day dëggal ya jiitu, te it di leeral lépp lu nekk di ag njub, di yërmaande ñeel nit ñu gëm."
13,DËNNU,1,"Aliif, Laam, Miim, Raa. Kàdduy Téere ba ñoo ngi nii te di lu ñu wàcce ci yaw, mu jóge ci sa Boroom dëgg ga ; waaye li ëpp ci nit ñi gëmuñu."
13,DËNNU,2,"Yàlla Moo di ki wàcce asamaan yi ci lu amul keno yu ñu mëna gis. Topp Mu yemoo ca [Aras], Mu tàggat jant bi ak weer wi, ñoom ñépp ñuy daw jëm ci àpp bu ñu dogal. Mooy àtte doxiinu [àddina], Dana leeral ag kàddoom ndax mu wóor leen ne dan geen dajeek seen Boroom."
13,DËNNU,3,"Moom mooy Ki tàllal suuf si, def ca ay doj aki dex. Te defna ca mépp meññent ñaar -ñaar [góor ak jigéen]. Dana muure bëccëg ci guddi gi. Nit ñuy xalaat am nañu ci loolu ag waaru."
13,DËNNU,4,"Nekk na ci kaw suuf si ay déndi suuf yu tàq aloo [te wuute], ak tooli reseñ ak mbeyum pepp, ak garabi tàndarma yu ràngaloo ak yu soreyaantoo, ñoom ñépp ndox mi leen di suuxat menn la. ñuy gënal yenn ya ci kaw yeneen ya ci cafka ga. Ag waare nekk na ci biir loolu ngir nit ñu am xel."
13,DËNNU,5,"Ndeem danga yéemu yaw [Yonent bi], dana la yéem li ñuy wax naan : " Ndax bu ñu deewee ba seey nekk suuf, danañu dekkiwaat nekki mbindeef ? ". Ñooña ñooy ña weddi seen Boroom. Te mooy ña gëx nekk ca seen loos. Te ñoom ñoo di waa Safara, te dañu fay béel."
13,DËNNU,6,"Ñangay yàkk amti naan na mbugal [mi nga ñu dig] nëw lu jiitu seenug sàkku yërmaande. Waaye ca la weesu, amoon na ay mbugal [yu daloon ña leen jiitu]. Doonte la sa Boroom kuy jéggal nit ñi la seeni bàkkaar, waaye fekk na sa Boroom di ku tar mbugal itam."
13,DËNNU,7,"Ña weddi ña ngay wax : " Lu tee ñu wàcce ci moom kéemaan gu jóge ca Boroomam ? ". Te yaw nekkoo ludul kuy waare, te xeet wu nekk amna ku koy gindi."
13,DËNNU,8,"Yàlla xam na lu jépp jigéen ëmb, ak lay wàññeeku aka yokk ca ëmb ba. Te lépp lu nekk amna moom ab natt [bu mu tol lool]."
13,DËNNU,9,"Mooy kiy xam lu fàddu ak li feeñ, di Ku màgg, di Ku kawe ka."
13,DËNNU,10,"Ci yéen ku ca jàpp ndigal ci lu nëbbu ak ku jàpp ca la feeñ, ñoo ca yem kepp. Naka noonu, ku nëbbu [di ko jëf] guddi ak ku ne dàŋŋ ci bëccëg."
13,DËNNU,11,"Kooku jàpp ndigal la, amna [ña koy wattu] ñuy wuutuwante ci kanamam ak ci ginnaawam. Danañu ko sàmm ci ndigalul Yàlla. Naka Yàlla du soppi li nekk ci aw nit li feek soppiwuñu la nekk ca ñoom. Te bu Yàlla nammee teg mbugal aw nit, kenn du ko mëna delloo : te it du am kenn ku leen mëna sàmm ginnaaw Yàlla."
13,DËNNU,12,"Moom moo leen indil melax ngeen yëg ci am tiit ak njàqare ; te Moo sos niir yu diis yi [ak ndox]."
13,DËNNU,13,"Dënnu ga di ko sàbbaal, màggal cant gi mu yeyoo. Malaaka ya it ànd ak ragal ko. Te dana sànni dënnu, sadd ko ci ku ko soob. Ñoom nit ña, ñangay dàggasante ci Yàlla, te Moom ku tar la ci kàttanam."
13,DËNNU,14,"Mooy boroom woote bu dëggu ba ! Te ña ñuy jaamu dëddu Ko, duñu mëna wuyyu [ba jariñ leen] ci dara ; dafa mel ni [ku mar], tàllal ay yoxoom ndox ma, bëgg mu jëm ca gémmiñam, te jotu ko. Jaamug ña weddi du jëme fu dul ci sànku."
13,DËNNU,15,"Lépp lu nekk ci asamaan yi ak suuf si danañuy sujjóotal Yàlla cig nangu walla cig nooteel, ak seeni takkandeer suba ak ngoon."
13,DËNNU,16,"Neel : " Kan mooy boroom asamaan yi ak su uf si ? ". Neel : " Yàlla ". Neel : " Waaye ndax dangeen Koy bàyyi di jàpp ci ay yàlla yoo xam ne mënaluñu seen bopp njariñ walla jenn lor ? Neel : " Ndax gumba dana yem ak njàccaar walla ndax leer ak lëndëm ñoo yem, walla ndax dañuy sàkkal Yàlla way-bokkaale yu mëna bind lu mel ni li Mu bind ba seeni mbindeef niroo ci ñoom? Neel : " Yàlla mooy Aji-bind ji lépp lu ne te Moom mooy Notaakoon bi di kenn "."
13,DËNNU,17,"Wàcce na ndox mu jóge asamaan, ay dex wallangaan ciy xur. [Lu na toll] yol mu yanu puurit mu njaxlaf, muy nirook puurit muy féey ci kaw lu ñuy teg cib taal ngir defari takkaay walla ndab. Noonu la Yàlla [di joxee misaal ngir téqale] dëgg ak neen te puurit ma day dem ci neen, lay jariñ mooy la des ca suuf sa. Noonu la Yàlla di joxee misaal."
13,DËNNU,18,"Ña wuyyu seen [wooteb] Boroom am nañu Àjjana. Waaye ña ko baña wuyyu, bu ñu amoom li nekk ci suuf si lépp ba dolli ca lu na toll, du mëna nekk seen njot [ci mbugal ma]. Ñooña, natt bu ñaaw [lañuy natte seen jëf] te seen saxuwaay Safara la. Te delluwaay boobu bon na !"
13,DËNNU,19,"Moo ndax koo xam ne lañu wàcce ci yaw mu jóge ca sa Boroom dëgg, mel na ne ka nga xam ne gumba la ? Woroom xel yi rekk ñooy waaru,"
13,DËNNU,20,"ñooy ñay matal seen kóllare ak Yàlla te duñu firi kóllare googu,"
13,DËNNU,21,"ak ñay jokk la Yàlla santaane ñu jokk ko [mo oy mbokk], te ragal nañu seen Boroom, di ragal it [ca àllaaxira] natt bu bon [seen jëf yu ñaaw ëpp seen jëf yu baax],"
13,DËNNU,22,"ak ñay muñ ngir jëmmi seen Boroom, tey taxawal julli tey dundale ca la leen Yàlla wërsëgale ci la nëbbu walla ci lu feeñ, te ñuy jiñe lu ñaaw ak lu rafet. Ñooña am nañu kër gu mujj ga,"
13,DËNNU,23,"Àjjana ju sax ja, danañu ca dugg, ak ña jëfoon lu baax ca seeni baay ak ca seeni jabar ak seeni doom aki sët. Te Malaaka ya dañuy duggandook ñoom ci buntu yépp :"
13,DËNNU,24,"[Ñu naan leen] - " Jàmmi Yàlla na nekk ci yéen ngir la ngeen muñoon ! " - Aka rafet kërug mujj ga ! ""
13,DËNNU,25,"[Waaye] ñiy firi kóllareg Yàlla ginnaaw ba mu fasoo, te muy dog la Mu santaane ñu jokk ko [mooy ag mbokk], di yàq ci kaw suuf si, ñooña am rëbb dal na ci seen kaw [sori yërmaandey Yàlla], te it am nañu kër gu bon ga."
13,DËNNU,26,"Yàlla dana yaatal wërsëg ci ku ko soob, Dana ko xatal it. Te ñoom dundu àdduna neex na leen, te dundu àdduna soo ko méngaleek gu àllaaxira, du nekk ludul xéewal gu ñàkk solo."
13,DËNNU,27,"Te ñoom ña weddi dañuy wax naan : " Lu tee woon ñu wàcce ci moom kéemaan gu jóge ca Boroomam ? ". Waxal ne : " Yàlla dana bàyyi cig réer ku ko soob, te it Dana gindi jëme ci Moom ku dellu [jëm ci topp Yàlla],"
13,DËNNU,28,"ñooy ña gëm te seen xol dal ci tudd Yàlla ". Te nag ca dëgg-dëgg, tuddu Yàlla mooy dalal xel yi [xol yi] ?"
13,DËNNU,29,"Ña gëm tey jëf jëf yu sell yi, am nañu ag texe ak delluwaay bu rafet."
13,DËNNU,30,"Ci noonu yónni Naa la ci xeet woo xam ne - yeneen xeet ya wéy jiitu woon nañu ko - ngir nga jàngal leen lañu la soloo, ci noonu ñuy wéy di weddi Yërëmaakoon bi [Yàlla]. Waxal ne : " Moom moo di sama Boroom. Amul jeneen yàlla ju dul Moom. Ci Moom laa wéeru te ci Moom la delluwaay ba nekk "."
13,DËNNU,31,"Alxuraan, bu ñu ci doxloo woon tundi doj yi, walla xotti suuf si, walla waxloo ñu dee ñi, [du tax ñu gëm]. Waaye li am moo di mépp mbir Yàllaa ko moom. Moo ndax ñi gëm dañoo xamul ne bu neexoon Yàlla Mu jubal nit ñépp. Waaye ñi weddi duñu deñ mukk njuuma di leen dal ngir seen jëf yu ñaaw, walla xanaa mu wàcc fu jegeñ seeni kër ba digub Yàlla di agsi. Te Yàlla du wuute ab digam."
13,DËNNU,32,"Yéjjeefoon na ay Yonent lu la jiitu. Ma yeexe ña weddi woon. Topp Ma mbugal leen. Naka la sama mbugal mel ? Xanaa metti rekk !"
13,DËNNU,33,"Ndax ku di kay fuglu lu bakkan bu ne fàggu danañu ko niroole ak leneen ? Te ñoom dañoo sàkkal Yàlla ay bokkaale. Neel : " Tuddleen leen. Walla moo ndax dangeen koy soloo [Moom Yàlla] ci la Mu xamul ci suuf si ? Walla lu ngeen di wax rekk la ci kaw [te eggul ci seen xol]? Déedéet ". Ñooña rafetaleef na leen seen kéefar ba fekk na ñu soril leen yoon [wu jub wa]. Te ku Yàlla bàyyi cig réeram, du am ku ko gindi."
13,DËNNU,34,"Amna ñu am mbugal ci dundug àddina. Te ca dëgg-dëgg mbugalum àllaaxira moo gëna tiis te duñu am ku leen aar ci la Yàlla dogal ci ñoom."
13,DËNNU,35,"Àjjana ja ñu dig ña ragal Yàlla [kem ni tool] bu ay dex di daw ci suufam ; ay meññantam aki keram day sax ba fàww. Loolooy mujjug ña ragal Yàlla, te ña weddi Yàlla seen mujj mooy Safara."
13,DËNNU,36,"Ña nga xam ne jox nañu leen Téere ba, nekk nañu ci la wàcceef na ko ci yaw. Te amna ñenn ci kurél ya, ñu weddi lenn ci Alxuraan. Neel : " Man dey digaleef na ma may jaamu Yàlla te du ma ko bokkaaleek [dara]. Maa ngi woote jëme ci Moom, Te samab delluwaay ma nga fa Moom "."
13,DËNNU,37,"Noonu lañu ko wàccee muy lu ñu xereñe ci làkku araab [di ay àtte]. Te boo toppoon seeni bànneex ginnaaw li la dikkal ci xam-xam, doo am kenn ku la wattu waxantumaak ku lay fegal [mbugalum] Yàlla."
13,DËNNU,38,"Yónni woon Nañu ay Yonent lu jiitu, te defaloon Nañu leen ay soxna aki doom. Te ab Yonent daawul mëna def kéemaan ludul ci ndigalul Yàlla. Àppub xew-xew bu mu mëna doon bind Nañu ko ba noppi."
13,DËNNU,39,"Yàlla dana far lu ko soob te Dana saxal itam [lu ko soob] ca cosaani Téere ba di [Lawxul - Maxfuus] ma nga fa Moom."
13,DËNNU,40,"Ndegam won Nañu la lenn ci li ñu leen dig, walla ñu rey la [lu mu ca mën di doon], yaw li la war moo di jotal, waaye ñun ñoo warloo natt [jëf ya]."
13,DËNNU,41,"Xanaa dañoo gisul ne ñun ñoo ngi wàññi suuf si ci ay catam ? Yàlla mooy àtte, Danañu delloob àtteem, te Moom ku gaaw la cib nattam."
13,DËNNU,42,"Ña leen jiitu woon defoon nañu ay pexe ; te Yàllaa moom gépp fànnu pexe. Xam na lu bépp bakkan fàggu. Te yéefër yi danañu mësa xam kan moo moom kër gu mujj ga."
13,DËNNU,43,"Ña weddi dañuy wax naan : " Doo ab Yonent ". Neel : " Yàlla doy na seede ci sama diggante ak yéen, ak képp ku am xam-xamu Téere ba "."
14,Ibraayma,1,"Alif, Laam, Raa. Ab téere la bu ñu wàcce ci yaw ngir nga génne nit ñi cig lëndëm [kéefar], jëme leen cig leer [gëm Yàlla], ci ndigalu seen Boroom jëme leen ci yoonu Boroom kàttan gi, Ki yeyoo gépp cant,"
14,Ibraayma,2,"[ci yoonu] Yàlla mi nga xam ne Moo moom li nekk ci asamaan yi ak suuf si. Te alkaande ñeel na yéefër yi ci mbugal mu tar."
14,Ibraayma,3,"Ña nga xam ne dañoo tànn dundug àdduna [mu gënal leen] gu àllaaxira, te ñuy wëlbati ña jëm ci yoonu Yàlla, di ko sàkkal ay gàkk, ñooña ñanga ca ag réer gu sori dëgg."
14,Ibraayma,4,"duñu yónni ab Yonent ludul ci làkku nitam ña [lay waxe] ngir mu leeralal leen [la ñu ko yónni]. Te Yàlla mooy bàyyi cig réer ku ko soob, Dana gindi itam ku ko soob. Ndax Moom moo di boroom kàttan gi tey Aji-xereñ [ciy àtteem]."
14,Ibraayma,5,"Yónni woon Nañu Muusaa, dooleel kook Suñuy kaawtéef, ne ko : " Génneel saw nit cig lëndëm jëme leen cig réer, te nga waar leen ci xéewali Yàlla yi ". Ndax kéemtaana ngi ci loolu ñeel képp ku di ab muñaakoon, di ab santaakoon."
14,Ibraayma,6,"(Fàttalikul) ba Muusaa waxee aw nitam neleen : " Fàttalikuleen xéewalu Yàlla ga Mu leen defaloon ba Mu leen musaloon ci waa kër Firawna, ñu leen doon teg mbugal mu bon. Di rey seen doon yu góor, di bàyyi jigéen ña. Te loolu nekkoon na ab nattu bu rëy bu jóge ci seen Boroom ","
14,Ibraayma,7,"Ak ba seen Boroom xamlee ne : " Bu ngeen gërëmee, fàwwu Mu dolli leen. Bu ngeen weddee nag, [na ngeen xam ne ] Sama mbugal lu tar la "."
14,Ibraayma,8,"Te Muusaa neleen : " Bu ngeen weddi woon, yéen ak ñi nekk ci suuf si yépp [du wàññi Boroom bi dara], ngir Yàlla Aji-doylu la ci boppam [wëliis ay mbindéefam], Aji-yeyoo cant la "."
14,Ibraayma,9,"Ndax agsi na ci yéen nettalib xew-xew ya leen jiitu woon? Niki nitu Nóoyin ak waa xaad, ak waa Samuuda ak ña ñëw seen ginnaaw, kenn xamuleen kudul Yàlla. Seeni Yonent dikkaloon nañu leen, ànd ak lay yu leer, te ñu màtt seeni waaraam wiccax, ñu ne : " ñun weddi nañu li nga xam ne yónneef na leen ko, te ñun am nañu sikk gu tar ci li ngeen ñuy won "."
14,Ibraayma,10,"Seeni Yonent neleen : " Moo ndax dangeen di am sikk ci Yàlla, Moom mi sos asamaan yi ak suuf si, Ma nga leen di woo ngir Mu baal leen seeni ñaawtéef te Mu muñal leen ba ca àpp bu ñu dogal ? ". Ñu tontu ne : " Dungeen dara ludul aw nit ni ñun. Dangeen ñoo bëgga tàggaleek la suñu maam ya daan jaamu. Indil-leen ñu aw lay wu bir "."
14,Ibraayma,11,"Seen Yonent ya neleen : " Nekkunu ludul aw nit ni yéen. Waaye Yàlla dana xéewale ku ko soob ciy jaamam. duñuleen mëna indil ay lay ludul ci ndigalul Yàlla. Te way-gëm ña dañuy wéeru ci Yàlla. ""
14,Ibraayma,12,"[Ñi gëm] ne : " Lu téye duñu wéeru ci Yàlla, te gindi nañu ba noppi te teg ñu ci suñuy yoon ? Te it danañu muñ lor yi ngeen ñuy teg. Kuy wéeru daal na wéeru ci Yàlla. ""
14,Ibraayma,13,"Ña weddi wax seen Yonent neleen : " Danañu leen génne ci suñu suuf walla ngeen dellusi ci suñu diine ! ". Seen Boroom soloo leen ne : " Fàwwu dana alag tooñkat ña,"
14,Ibraayma,14,"te ci seen ginnaaw Danaa leen jox suuf si muy seen dëkkuwaay [yéen Yonent yi ak ñi leen topp]. Loolu mooy peyug ku ragal Sama taxawaay [ak moom] te ragal Samay tëkku "."
14,Ibraayma,15,"Ñu sàkku ndimbal [ñoom Yonent ya]. Képp ku doon rëy-rëylu te jeng daldi yàqule."
14,Ibraayma,16,"Te Safaraa nga xaar ca ginnaaw te dees na ko nàndal ndox mu bon te tàng jér"
14,Ibraayma,17,"dana ko guux. Waaye du ko xawa mëna wann. Dee di ko dikkale wet gu nekk, te du dee ; te it mbugal mu tar dana ca topp."
14,Ibraayma,18,"Ña weddi seen Boroom, seeni jëf dafa mel cig niróole ni ab dóom bu ngelaw ëf ci bisu mbóoya mu ràddi. Duñu mëna jariñoo dara ca lañu fàggu woon. Loolu moo di réer gu sori dëgg."
14,Ibraayma,19,"Ndax dañoo gisul ne Yàllaa bind asamaan yi ak suuf si ci dëgg ? Bu ko neexoon Mu jële leen fi, indi fi ay mbindéef yu bees,"
14,Ibraayma,20,"Loolu nekkul lu jafe Yàlla."
14,Ibraayma,21,"Ñoom ñépp ñu teew ca Yàlla. Ña neew doole wax ña daan màgg-màggalu neleen : " ñun dey, yéen lañu toppoon. Moo ndax mën ngeen ñoo jiñal dara ci mbugalum Yàlla mi ? " - Ñu tontu ne : " Su ñu Yàlla jubaloon kon ñu jubal leen. Léegi nag, ñu tiit walla ñu mu ñ, léppa yem ci ñun ; amunu làquwaay [fu ñu rawe] "."
14,Ibraayma,22,"Séytaane dana wax, ba lépp sottee, ne : " Yàlla dey digoon na leen dig bu dëggu ; man it ma dig leen te wor leen. Waaye nag amuma woon genn kàttan ci not leen, defuma ludul woo leen ngeen wuyu ma. Buleen ma yedd ; yeddleen seen bopp. Mënuma leena xettali te mënuleen maa xettali. Man weddi naa seenug bokkaaleek man ca la jiitu woon ". Tooñkat ya daal am nañu mbugal mu metti."
14,Ibraayma,23,"Ñu dugal, ña gëm te jëfoon jëf yu sell ya, ci Àjjana joo xam ne ay dex dañuy daw-dawaan ci suufam, dañu fay béel ci seen ndigalul Boroom. Seenub ñuyyoo foofa moo di : " Jàmm ""
14,Ibraayma,24,"Ndax gisoo ni sa Boroom di joxee ci waxiinu léeb baat bu sell bu mel ni garab gu sell goo xam ne dàtt ba lu sampu la ba dëgër te wanqaas ya nekk ca kaw asamaan ?"
14,Ibraayma,25,"Muy joxi meññantam saa su nekk ci ndigalul Boroomam. Yàlla danay gaaral nit ñi ay léeb ndaxtelee ñu fàttaliku [seen Boroom]."
14,Ibraayma,26,"Te itam, léeboo wax : " Baat bu bon dafa mel ni garab gu ñu buddee ci suuf te amul fu mu sax. ""
14,Ibraayma,27,"Yàlla dana dëgëral ña gëm ci wax ju dëggu, ci dundug àddina ak ca àllaaxira. Te Dana bàyyi tooñkat ya ca seen réer ga. Te Yàlla dana def lu ko soob."
14,Ibraayma,28,"Ndax gisuloo ñay feye xéewali Yàlla ci di Ko weddi tey wàcce seenu nit ci kërug alkaande, danañu séndal ci Safara ? Ndaw saxuwaay bu bon !"
14,Ibraayma,29,"Ñay sàkkal Yàlla nawle ngir réeral seenu nit soreel leen yoonam. - Neel : " Xéewluleen, Safara ngeen di mujj di "."
14,Ibraayma,30,"Waxal sama jaam yi gëm neleen : " Nañuy taxawal julli tey joxe ca la Ma leen wërsëgale ci lu nëbbu walla la feeñ, balaa àpp bis di ñëw boo xam ne jotoo amu fa waxantumalaa xaritoo."
14,Ibraayma,31,"Yàlla mooy ki bind asamaan yi ak suuf si te Mooy wàcce ndox mu jóge kaw asamaan ngir Mu génne ca meññent yu nekki xéewal ci yéen. Te Moo leen tàggatal gaal ngir ngeen mëna daw ci géej ci ndigalam. Te tàggatal na leen it dex yi."
14,Ibraayma,32,"Te tàggatal na leen it jant bi ak weer wi ñuy ñaari way-daw [ku ca nekk ci aw rëddëm]. Tàggatal na leen guddi ak bëccëg."
14,Ibraayma,33,"Te Moo di leen may ci lépp lu ngeen ko ñaan. Te sax, bu ngeen doon jéema waññi ay xéewalam, dungeen ko mëna takk. Ndekete yoo nit moom ab tooñkat la bu mëna fakk jëf."
14,Ibraayma,34,"Te Fàttalikul ba Ibraayma waxee ne : " Sama Boroom, [ñaan naa la] nga def dëkk bii di fu am kóolute, te maak samag njaboot nga soril ñu ak jaamu xërëm."
14,Ibraayma,35,"Boroom sama, xërëm yooyu dey réeral nañu lu bari ci nit ñi. Képp ku ma topp ci man la bokk. Képp ku ma weddi, ndax Yaw, Jéggalaakoon nga, Jaglewaakoon nga !"
14,Ibraayma,36,"Yaw sama Boroom, dëkkal naa lenn ci sama njaboot ci xur wu amul mbey, ci sa néeg bu ñu wormaal ba [Kaaba ga], ngir ñuy taxawal julli. Defal seenug cofeel ci xoli nit ñi. Te nga wërsëgal leen ay meññent. Ndax xéy-na ñu gërëm la ?"
14,Ibraayma,37,"Yaw suñu Boroom dey, xam nga li ñuy nëbb ak li ñuy fésal : - te amul menn mbir mu umpu Yàlla ci suuf si, waxantuma laak asamaan ! -"
14,Ibraayma,38,"Xéeti cant yépp moomale naa ko Yàlla, Mi nga xam ne Moo ma may cig mage [sama doom] Ismaayla ak Isaaqa. Sama Boroom daal kuy dégg ñaan la."
14,Ibraayma,39,"[Éy] Yaw Boroom bi !, def ma maak samay doom aki sët, ñuy taxawalkati julli ; waay - waay nangul suñu ñaan !"
14,Ibraayma,40,"Yaw Boroom sama ! Jéggal ma maak samay waajur ak ñi gëm ca bis ba Yàlla di natt jëfi mbindéef yi "."
14,Ibraayma,41,"[Yaw Yonent bi], bul njort ne Yàlla amul paal ci li tooñkat yi di def. Deful ludul yeexe leen ba Bis-pénc ba bët yi buqeeku [janook seen mbugal]."
14,Ibraayma,42,"Ñuy daw, muur seeni bopp [ngir kersa], ne muq di xoole te dara nekkul ca seen xol ya [ludul njàqare]."
14,Ibraayma,43,"Waaral nit ñi ci bis bu ñu leen di indil mbugal mi, ba tooñkat ya di wax naan : " Suñu Boroom, tee nga ñoo muñal diir bu gàtt, kon dey ñu wuyusi woote, topp itam say Yonent ". - Mu tontu leen ne: " Ndax daawuleen giñ ne àllaaxira amul ? "."
14,Ibraayma,44,"Ngeen dëkk ci dëkki ña tooñoon seen bopp. Te ngeen xamoon xéll na ñu defoon ak ñoom te joxoon Nañu leen ay tegtal."
14,Ibraayma,45,"Dañoo fexe seen pexe te umpul Yàlla. Doonte la sax, seen pexe moomu mën naa dindi tundi doj yi."
14,Ibraayma,46,"Bul njort ne Yàlla dana soppi la Mu dig ay Yonentam. Yàlla ku am kàttan la, di Kuy feyu [tooñeel],"
14,Ibraayma,47,"ba bis bañuy weccee suuf sii seneen suuf ak asamaan yi itam te nit ñi génne [ca seeni bàmmeel] teew ca Yàlla ja di jenn, te di Nota akoon ba."
14,Ibraayma,48,"ca bis booba, danga gis saay-saay sa ñu lëkkale leen ca jéng ya,"
14,Ibraayma,49,"seeni yére keteraan la, ñu muure seeni kanam ak safara."
14,Ibraayma,50,"[La ko waral] moo di Yàllaa feye bakkan bu nekk la mu fàggu. Te nag Yàlla moom Ku gaaw ka ci natt lu ne."
14,Ibraayma,51,"Ngir ñu waaru te xame ca itam Moom Yàlla jenn Yàlla doŋŋ la, ak itam woroom xel ya fàttalikoo ci."
15,GOXUB IJRI,1,"Alif, Laam, Raa. Àttey Téere bee ngi nii, di am njàngale muy biral [dëgg]."
15,GOXUB IJRI,2,"Amaana ña weddi ñanga ne siiw nekki jullit."
15,GOXUB IJRI,3,"Bàyyileen ñuy lekk aka xéewlu, tey mébét lu leen soxal; danañu mësa xam !"
15,GOXUB IJRI,4,"duñu alag benn dëkk te fekk amul àpp bu ñu xam."
15,GOXUB IJRI,5,"Benn xeet du jiitu àppam te it mënu koo weesu."
15,GOXUB IJRI,6,"Ñu naan leen : " Yaw mii, wàcceef na ci yéen Téere ba, yaw dof tigi nga !"
15,GOXUB IJRI,7,"Lu teewoon nga indil ñu ay Malaaka, ndegam bokk nga ca ñu dëggu ña ? ""
15,GOXUB IJRI,8,"ñun duñu wàcce ay Malaaka ludul ci dëgg (gu ñu doxal mu jeex) ; te kon dungeen doon ñu ñuy muñandiku ab diir."
15,GOXUB IJRI,9,"ñun ñoo wàcce Téere ba [Alxuraan] te ñun ñoo koy wattu."
15,GOXUB IJRI,10,"Yó nni Nañu ci lu la jiitu ay Yonent ca kurél yu njëkk ya."
15,GOXUB IJRI,11,"Te ab Yonent daawuleen dikkal te yéjj wuñu (ñaawal)."
15,GOXUB IJRI,12,"Noonu lañu koy tàbbalee ci xoli saay-saay sa."
15,GOXUB IJRI,13,"Duñu ko gëm te aadaay ñu njëkk ña wéy na."
15,GOXUB IJRI,14,"Te su ñu leen ubbiloon ab buntu ci asa maan ñu mën caa yeendoo yéeg,"
15,GOXUB IJRI,15,"Kon it fàwwu ñu wax ne : " Dañoo gëlëmal suñuy gët. Walla sax dañu ñoo njibar "."
15,GOXUB IJRI,16,"Def nañu ci asamaan ay bidiw te rafetal Nañu ko ñi koy xool mu ne ràññ."
15,GOXUB IJRI,17,"Te wattu Nañu ko ba sépp séytaane su ñu rëbb du fa mëna egg."
15,GOXUB IJRI,18,"Ludul ku jéema sàcc lu mu dégg, [te ku ko ca jéem] ay jumu safara soxal ko."
15,GOXUB IJRI,19,"Tàllal Nañu suuf si te samp ci ay tundi doj (yu tax mu dal) ; saxal Nañu itam wépp xeetu gàncax muy lu ñu nattale."
15,GOXUB IJRI,20,"ñu defaral leen ca lu ngeen di dunde, yéen ak ñi ngeen dundalul."
15,GOXUB IJRI,21,"Amul lenn loo xam ne ndàmbam nekkul ci ñun, waaye duñu ca wàcce ludul ab natt bu ñu xam (bu yem ak bu doy)."
15,GOXUB IJRI,22,"Yónni Nañu ngelaw luy sos (taw ci niir yi) ; wàcce Nañu ndox mu jóge asamaan, nàndal Nañu leen ci te mënuleen ko woona denc."
15,GOXUB IJRI,23,"Te ñun nooy dundal te ñun nooy rey te ñun nooy donn (mujje) àddina bi yépp."
15,GOXUB IJRI,24,"Suñu xam-xam làmb na ña jiitu woon ak ñay mujj ci yéen."
15,GOXUB IJRI,25,"Sa Boroom danaleen fang ñoom ñépp. Moom Yàlla Ku xam la, Ku xereñ la."
15,GOXUB IJRI,26,"Bind Nañu nit ci ban bu wow bu jóge ci ban bu ñuul."
15,GOXUB IJRI,27,"Te fekkon na ñu binde jinne lu jiitu loolu ci safara wu xonk coyy."
15,GOXUB IJRI,28,"[Fàttalikul] ba sa Boroom wax ee Malaaka ya neleen : " Man damay bind nit ci ban bu ñu togg,"
15,GOXUB IJRI,29,"te saa su Ma ko yemalee ba wal ci dara ci sama ruut, rotleen sujjóotal ko "."
15,GOXUB IJRI,30,"Malaaka yépp sujjóot,"
15,GOXUB IJRI,31,"ba mu des Ibliis, moom bañ naa bokk ca ñay sujjóot."
15,GOXUB IJRI,32,"Mu ne [Moom Yàlla] : " Yaw Ibliis, lu la dal ba bokkuloo ci sujjóotkat yi ? ""
15,GOXUB IJRI,33,"Mu tontu ne : " Man kat duma sujjóotal nit koo binde ci ban bu wow bu jóge ci banit bu ñu togg "."
15,GOXUB IJRI,34,"- Mu ne ko [Moom Yàlla]: " Génnal, yaw ku ñu dàkku (dàq) nga bis niki tey !"
15,GOXUB IJRI,35,"Te am rëbb dal na ci sa kaw ba Bis-pénc ba di taxaw ! ""
15,GOXUB IJRI,36,"- Mu ne : " Yaw sama Boroom, kon muñal ma ba bisu dekki ba "."
15,GOXUB IJRI,37,"Mu ne : bokk nga ca ña ñu muñal,"
15,GOXUB IJRI,38,"ba ca Bis ba nga xam ne waxtoom lu ñu xam la."
15,GOXUB IJRI,39,"- Ibliis ne : " Yaw sama Boroom, ci sababus li nga ma beewloo, fàwwu danaa leen rafetalal ci àddina [lu bon], te fàwwu danaa leen beewloo ñoom ñépp,"
15,GOXUB IJRI,40,"ba mu des ña sellal ca sa jaam ña. ""
15,GOXUB IJRI,41,"- Boroom bi tontu ne : lii mooy yoon wu jub wi jëm ci Man."
15,GOXUB IJRI,42,"Sama jaam ñi nag ñoom mënoo ci ñoom dara ludul ña beew ña la topp."
15,GOXUB IJRI,43,"Te Safara mooy fa ñuy daje ñoom ñépp."
15,GOXUB IJRI,44,"Te Safara nag amna juróom-ñaari buntu te buntu bu nekk amna xaaj bu ñu ko sédde ca [ñu beew ña]."
15,GOXUB IJRI,45,"Ña ragal Yàlla nag, ñangay nekk ciy àjjana aki bëti-ndox [yuy ball]."
15,GOXUB IJRI,46,"[Ñu neleen] : " Dugguleen ci jàmm ànd ak kóolute "."
15,GOXUB IJRI,47,"Te ñu rocci [raxas] la nekkoon ci seeni xol cig noonoo : ñu nekk ay mbokk yu jaaxaan ca seeni lal jàkkaarloo."
15,GOXUB IJRI,48,"Coono duleen fa laal. Te dootuñu fa génn ati."
15,GOXUB IJRI,49,"Xamalal samay jaam ne, Man Jéggalaakoon laa, Jaglewaakoon laa."
15,GOXUB IJRI,50,"Waaye sama mbugal mooy mbugal mu metti mi."
15,GOXUB IJRI,51,"Te nga nettalileen la xewoon ca gani Ibraayma ya"
15,GOXUB IJRI,52,"Ba ñu agsee ca moom ne ko : " Jàmmu ngaam " - Mu neleen : " Am naa njàqare ci yéen "."
15,GOXUB IJRI,53,"Ñu ne : " Bul jàq ci ñun ! ñoo ngi lay bégal ne [danga am doom] ju góor juy bari xam - xam "."
15,GOXUB IJRI,54,"Mu ne : " Li ngeen di bégle ndax ànd naak samag mage ? Li ngeen may yé gal mooy lan ? ""
15,GOXUB IJRI,55,"- Ñu ne ko : " Yégal ne lii dëgg la. Bul bokk ca ña naagu ña "."
15,GOXUB IJRI,56,"- Mu ne : " Kan mooy naagu ci yërmaande Yàlla, ñu dul ñu réer [sànku] ? ""
15,GOXUB IJRI,57,"Mu neleen : " Waaw lan mooy seen mbir yéen ñi ñu yónni ?"
15,GOXUB IJRI,58,"- Ñu ne : " Yónneef nañu ci aw nit ñu bari bàkkaar,"
15,GOXUB IJRI,59,"ba mu des njabootu Lóot, danañu leen musal ñoom ñépp"
15,GOXUB IJRI,60,"ku ca dul soxnaam sa. " Dogal Nañu ne moom ca way-des ña lay bokk (alku) "."
15,GOXUB IJRI,61,"Ba ña ñu yónni agsee ca waa kër Lóot,"
15,GOXUB IJRI,62,"Lóot neleen : " Yéen dey aw nit ñu ma xamul nge en "."
15,GOXUB IJRI,63,"- Ñu ne ko : " Axakay, digal nañu la ànd ak lañu doon sikki-sàkka."
15,GOXUB IJRI,64,"Te ñëw nañu ci yaw indil la dëgg. Te it ñu dëggu lañu."
15,GOXUB IJRI,65,"Te nanga dem rañaan yaak sa njaboot bu guddi xaajee ; te nga topp ca seen ginnaaw te bu kenn ci yéen geestu. Te ngeen jublu fa ñu leen digal "."
15,GOXUB IJRI,66,"ñoo xamal Lóot suñu ndigal la : te danañu alag nitam ña ci njël."
15,GOXUB IJRI,67,"Waa dëkk ba agsi ànd ak mbégte."
15,GOXUB IJRI,68,"- Lóot neleen : " Ñii samay gan lañu, buleen ma ci rusloo."
15,GOXUB IJRI,69,"Nangeen ragal Yàlla te buleen ma teg gàcce."
15,GOXUB IJRI,70,"Ñu ne : " Ndax terewuñu la woon ngay woo nit ñi [ci sa diine ji] ? ""
15,GOXUB IJRI,71,"Mu neleen : " Samay doom yu jigéena ngii ndegam bëgg ngeena def [ li ngeen nar] ! ""
15,GOXUB IJRI,72,"Giñ naa ci sag dund [yaw Muxammed] ne naka ñoom nekkoon nañu di dengi-dengi ci seeni ngëlamte."
15,GOXUB IJRI,73,"Ag xaacu sadd leen suba cuuy."
15,GOXUB IJRI,74,"ñu wëlbati la nekkon ca kaw [dëkk ba] dëpp ko mu féete suuf, ñu sotti ca kaw ab tawu xeer yu jóge Sijjiil."
15,GOXUB IJRI,75,"Loolu nekk ay kéemaan ci ñuy settantal !"
15,GOXUB IJRI,76,"Te [dëkk boobu] nekk na ci yoon wuñuy faral di jaar."
15,GOXUB IJRI,77,"Loolu nekk na di kéemtaan ci ñi gëm !"
15,GOXUB IJRI,78,"Te waa Leykata ay tooñkat lañu woon."
15,GOXUB IJRI,79,"ñu mbugal leen. Te [ñaari dëkk yooyu] ñanga ca yoon wu neexa xam."
15,GOXUB IJRI,80,"Waa ijri weddi woon nañu Yonent ya."
15,GOXUB IJRI,81,"ñu joxoon leen suñuy kawtéef, ñu dëddu leen."
15,GOXUB IJRI,82,"Ñu nekkoon ñu daan yatti néeg ci ay tundi doj."
15,GOXUB IJRI,83,"Ag xaacu sadd leen ci ag suba cuuy."
15,GOXUB IJRI,84,"Lañu doon fàggu jariñu leen dara."
15,GOXUB IJRI,85,"Te ñun bind ñu asamaan yi ak suuf si ak li nekk ci seen diggante ludul ci dëgg. Te jeexug Sama àddina sii luy nekk la ! Kon nanga dëddu ña weddi dëddu gu rafet."
15,GOXUB IJRI,86,"Sa Boroom mooy Ka bind, di Ku xam."
15,GOXUB IJRI,87,"May Nañu la " juróom-ñaar yu ñu ñaar -ñaaral [Al-Faatixa] ", ak Alxuraan ju màgg jii."
15,GOXUB IJRI,88,"Bul tàllal say gët [di xool] lañu xéewale ay kurél ci ñoom, bul am naqar ci ñoom te nangay suufeel say mbagg ñeel ñi gëm."
15,GOXUB IJRI,89,"Te neel : " Man aji-laabir laa ju wér " [ci xamal leen dëgg],"
15,GOXUB IJRI,90,"Noonu it Lañu wàccele woon [ab Téere] ca ña xàjjatle woon [seen diine],"
15,GOXUB IJRI,91,"ca ña séddale Téere ba ay xaaj, pàcc-pàccee Alxuraan ngir sànkaate."
15,GOXUB IJRI,92,"Giñ naa ci sama màggug Boroom ! Fàwwu danañu leen laaj ñoom ñépp"
15,GOXUB IJRI,93,"lañu nekkon di ko def [ci ay ñaawtéef]."
15,GOXUB IJRI,94,"Waxal ci kaw li ñu la digal te nanga dëddu bokkaalekat yi."
15,GOXUB IJRI,95,"Naka ñun fegal nañu la ña lay téjji."
15,GOXUB IJRI,96,"Ña nga xam ne dañuy boole Yàlla ak jeneen yàlla, danañu mësa xam."
15,GOXUB IJRI,97,"Xam Nañu ne la ñuy wax tiis na ci sa xol."
15,GOXUB IJRI,98,"Sàbbaalal sa Boroom mi yeyoo cant, te nanga bokk ca sujjóotkat ya ;"
15,GOXUB IJRI,99,"te nangay jaamu Yàlla ba balaa bir la [dee ga] di agsi ci yaw."
16,YAMB YA,1,"Mbirum Yàlla jege na. Buleen ko yàkkamti. Sellam ga màgg na ! Te kawe na, sori lañu koy bokkaale."
16,YAMB YA,2,"Mooy wàcce ay Malaaka yuy ànd ak ug soloo, ciy ndigalam, jox ko ku ko soob ci ay jaamam, neeleen : " Nangeen waare ci xamle ne amul jeneen Yàlla ju dul Man. Ragal-leen Ma "."
16,YAMB YA,3,"Moo bind asamaan yi ak suuf si ci dëgg. Kawe na, sori lool lañu koy bokkaale."
16,YAMB YA,4,"Moo bind nit ñi ci toqent ; te moom [nit] mu nekk di pànk mu mëna xuloo."
16,YAMB YA,5,"[Moo bind it] mala yi, ngeen di ca jële ay yére yu nuggu ak yeneen njariñ. Ak lu ngeen di lekk."
16,YAMB YA,6,"Te it yéena ngi bànneexu ci seeni taar bu ngeen di jofal ci ngoon ak bu ngeen di wëtal ci suba."
16,YAMB YA,7,"Te danañu yenu seen [yóbbal], yóbbul leen ko ca dëkk ba ngeen dul woon mëna dem ludul ci ab coono bub bakkan. Naka seen Boroom Aji -ñeewant la, Jaglewaakoon la."
16,YAMB YA,8,"[Moo bind it] fas aki baxla [berkelle] ak mbaam ngir ngeen war leen, ak ngir taar. Te it bind na lu ngeen xamul."
16,YAMB YA,9,"Yàlla moo yeyoo leeral yoon wu jub wa, [te amna ci yoon yi] yu jeng féeroo ak njub. Te bu Ko sooboon Mu jubal leen yéen ñépp."
16,YAMB YA,10,"Moom mooy ki leen wàcceel ndox mu jóge asamaan, ngeen di ca naan, garab yi di ca saxe, ngeen di ca nàndale [jur gi]."
16,YAMB YA,11,"Mu di leen cay saxal mbey, garabi oliiw aki tàndarma, ak yu reseñ, ak bépp meññent. Loolu mën naa waar aw nit yuy xalaat [natt]."
16,YAMB YA,12,"Te Moo leen tàggatal guddi gi ak bëccëg gi ; ak jant bi ak weer wi. Ak bidiw yi itam. Ci ndigalam, loolu dey ag kéemaana ngi ci ngir aw nit ñuy xel-lu."
16,YAMB YA,13,"Te li Mu leen wesaareel ci kaw suuf si am nañu ay melo yu wuute. Te ci biir yooyu, amna ca ay kéemaan ñeel aw nit ñuy waaru."
16,YAMB YA,14,"Te Moom moo leen tàggatal géej gi ng ir ngeen mën ciy jële yàpp wu tooy wu ngeen di lekk, ak ngeen ciy mëna génne ay takkaay yu ngeen di takk. Te gis ngeen ne gaal yaa ngi cay daw, ak it ngeen di ca sàkku ci xéewalam ya, te kon xéy-na di ngeen ko gërëm."
16,YAMB YA,15,"Te Moo samp ci suuf si ay ndëgërl aay [mu dal] baña jaayu ak yéen, aki dex aki yoon,"
16,YAMB YA,16,"[def na it ci suuf si] ay màndarga, nit ña mëna gindikoo ci bidiw yi."
16,YAMB YA,17,"Waaw ndax ku bind dana mëna yem ak ku bindul dara ? Moo ndax dangeen dul fàttaliku ?"
16,YAMB YA,18,"Te bu ngeen doon jéema lim xé ewal yi leen Yàlla defal, dungeen ko mën. Te Yàlla Moom Jéggalaakoon la, Jaglewaakoon la."
16,YAMB YA,19,"Te Yàlla xam na li ngeen nëbb ak li ngeen feeñal."
16,YAMB YA,20,"Te ya ñuy jaamu bàyyi Yàlla binduñu dara, te sax dañu leen bind far."
16,YAMB YA,21,"Yu dee lañu, nekkuñu luy dundu, te xamuñu kañ lañu leen di dekkal."
16,YAMB YA,22,"Seen Yàlla jenn rekk la. Tax na ña gëmul àllaaxira, seeni xola dàqa weddi te ñoom dañuy rëy-rëylu."
16,YAMB YA,23,"Ca dëgg-dëgg, Yàlla xam na la ñuy nëbb ak la ñuy feeñal. Te Yàlla nag soppul ñiy rëy - rëylu."
16,YAMB YA,24,"Bu ñu nee leen : " Lan la seen Boroom wàcce ? ". Ñu ne : " Xanaa ay léeb yu jóge ca mag ñu njëgg ña ! ""
16,YAMB YA,25,"Danañu yenu seeni bàkkaar ba mu mat sëkk, Bis-pénc ba, ak lenn ca bàkkaari ña ñu réeral, ci loo xam ne amuñu ca woon xam-xam ; cëy ndaw yen bu bon !"
16,YAMB YA,26,"Ña leen jiitu woon defoon nañu ay pexe, Yàlla toj seeni tabax ya dale ko ca ndëgërlaay ja. Téeg ma daanu seen kaw, mbugal ma agsi ca ñoom jaare fu ñu ko foogewul woon."
16,YAMB YA,27,"Te bu Bis-pénc baa, Danaleen gàcceel, neleen : " Waaa na sama bokkaale ya taxoon ngeen wuuteeg [jullit ñi] ? " - Ña amoom xam-xam tontu ne : " Bis niki tey, toroxteeg mbugal dal na ci kaw yéefër yi "."
16,YAMB YA,28,"Ñoom ña Malaaka yay song, fekk ñoo tooñ seen bopp, ñu sànnib ñuyyoo, naan : " Defunu woon dara lu bon ! " - " Axakañ, Yàlla ku xam la li ngeen daan def "."
16,YAMB YA,29,"Kon dugguleen ciy buntu Safara, te dangeen cay béel. Te bon na lool dëkkukaayu ña daan rëy-rëylu !"
16,YAMB YA,30,"Ñuy wax [ña ragal seen Boroom] : " Ana lan la seen Boroom wàcce ? ". Ñu tontu ne : " Yiw ". Ñeel na ñi rafetal ci àddina Samay teraanga ; waaye kërug àllaaxiraa gën. Te aka baax kërug way-ragal ña [seen Boroom] !"
16,YAMB YA,31,"Àjjana ju sax la, ñu tàbbi ca, te ay dex danañuy daw-dawaan ci suufam. Te danañu fa am lu ñu bëgg ; Noonu la Yàlla di feye way-ragal ña [Yàlla ]."
16,YAMB YA,32,"Ña nga xam ne Malaaka ya danañu leen rey - fekk ñu nekk ñu sell - danañu leen wax ne : " Yal na jàmm nekk ci yéen ! Dugguleen Àjjana ci sababus la ngeen daan jëf [ci lu baax] "."
16,YAMB YA,33,"Lan la [yéefër ya] di xaar, Malaaka ya digal leen walla sa dogalu Boroom agsi ci ñoom ? Noonu la [yéefër ya] leen jiitu nekke woon. Waaye ñoom ñoo tooñ seen bopp."
16,YAMB YA,34,"Dal na ci seen kaw ñaawtéefu lañu defoon, ndax wàcc na ci ñoom lañu doon soofantal di ko reetaan."
16,YAMB YA,35,"Ña daan bokkaale wax ne : " Bu neexoon Yàlla, duñu jaamu kenn kudul Moom, du ñun du kenn ci suñuy baay ; te kon duñu ne dara araam na te du ci ndigalam. Ña leen jiitu woon noonu lañu defoon. Te li war ab Yonent ndax dafa dul jottali re kk [la ñu ko yónni] ba mu mat sëkk ?"
16,YAMB YA,36,"Yónni nañu ci xeet wu nekk ab Yonent [buy xamle ne] : " Jaamuleen Yàlla te ngeen moytuy xërëm ". Mu am ci ñoom [xeet yooyu] ñu Yàlla jubal ak ñoo xam ne réer war na ci ñoom. Doxleen ci seeni suuf te xool ña weddi woon naka lañu mujje."
16,YAMB YA,37,"Loo xér xér ci jubal leen, Yàlla moom du gindi ku Mu bàyyi cig réer. Te duñu am ñu leen dimbali."
16,YAMB YA,38,"Ñangay giñ ba fa seeni ngiñ yem naan : " Yàlla du dekkal ku dee ". Axakañ ! Loolu dig bu dëggu la ci Moom [Yàlla], waaye li ëpp ci nit ñi xamuñu."
16,YAMB YA,39,"Ngir mu leeralal leen [lay dëgg] ca lañu daan wuute, ak it ña weddi xam ne dañu daan fen."
16,YAMB YA,40,"[Li am mooy], Suñu kàddu ci mbir, bu ñu ko bëggee, Dañu ko naan : " Nekkal ". Mu daldi nekk."
16,YAMB YA,41,"Ña gàddaay jëm ci Yàlla, ginnaaw ba ñu leen tooñee, Danañu leen wàcceel aw yiw ci àddina. Te peyug àllaaxira moo gëna màgg, cëy bu ñu xamoon !"
16,YAMB YA,42,"Ñoo di ñay muñ, wéeru ci seen Boroom [Danaleen wërsëgal lu ñu njortul woon]."
16,YAMB YA,43,"Yónniwunu woon ca la jiitu ludul ay góor yu ñu xamaloon [Suñuy ndig al]. Neleen bu ngeen xamul laajleen woroom xam-xam yi."
16,YAMB YA,44,"[Ay Yonent lañu woon] yu indi lay yu leer aki téere. Te ñu wàcce it Alxuraan ngir nga leeralal nit ñi lañu wàcce woon ca ñoom, ñu xel-lu [waar ña gëm]."
16,YAMB YA,45,"Ndax amna ci ñuy fexe lu bon, ñu wó olu ne Yàlla du këpp suuf ci suñu kaw, mbaa Mu sadd leen mbugal mu ñu foogul ?"
16,YAMB YA,46,"Mbaa mu sadd leen ci seeni tukki ngir ñoom mënuñoo raw [Yàlla]."
16,YAMB YA,47,"Mbaa Mu sadd leen cim tiit ? Te sax seen Boroom Aji -ñeewant la, Jaglewaakoon la."
16,YAMB YA,48,"Moo ndax seetlu nañu lenn lu Yàlla bind, loolu keram danay jeng jëm càmmoñ, aka jengiy jëm ndeyjoor ngir sujjóotal Yàlla aka toroxlu ?"
16,YAMB YA,49,"Lépp lu nekk ci asamaan yi ak suuf si tey dukkat, ak Malaaka yi, dañuy sujjóotal Yàlla te duñu rëy-rëylu."
16,YAMB YA,50,"Dañuy ragal seen Boroom bi leen tiim, te dañuy def lañu leen digal."
16,YAMB YA,51,"Yàlla nee na : " Buleen sàkk ñaari yàlla. Yàlla jenn rekk la. Kon nangeen Ma ragal "."
16,YAMB YA,52,"Te Moo moom li nekk ci asamaan yi ak suuf ; te Moo moom it ñu war koo jaamu ci diine ju sax. Moo ndax dangeen di ragal keneen kudul Yàlla ?"
16,YAMB YA,53,"Li ngeen am ciw yiw mi ngi jóge ca Yàlla. Te bu leen lu metti dalee, Moom ngeen di ñaan ndimbal."
16,YAMB YA,54,"Te bu leen lor ja deggikoo, mu am ab kurél buy bokkaaleeti seen Boroom,"
16,YAMB YA,55,"Ngir weddi lañu leen jox. Xéewluleen ! Dangeen mësa xam !"
16,YAMB YA,56,"Ñuy sàkkal ay cër ca lañu leen wërsëgal ñoo xam ne xamuñu leen. Waat naa ci Yàlla ne dees na leen laaj la ngeen nekkoon di ko duur."
16,YAMB YA,57,"Ñuy sàkkal Yàlla ay doom yu jigéen. Sellam ga [sori na lool ! Te ñoom ñuy mo omale seen bopp lañu bëgg [ay doom yu góor]."
16,YAMB YA,58,"Ku ñu ca yégal ne amna doom ju jigéen, mu yendoo ñëgal kanam gi ànd ak mer."
16,YAMB YA,59,"Muy nëbbu nit ñi ngir lu naqari lañu yégal. Muy seet ndax dakoy téyee ndax gàcceem walla dakoy suul ci suuf ? Cëy aka bon nañuy àttee mbir !"
16,YAMB YA,60,"Ñeel na ñi gëmul àllaaxira nekkin wu bon. Te ñeel na Yàlla nekkin wa gëna kawe. Te Moom mooy Aji-not ji ; Aji-xereñ."
16,YAMB YA,61,"Bu Yàlla [doon] gaawa duma nit ñi ngir seen tooñeel, kon du bàyyi kenn ci kaw suuf si. Waaye Dafa leen ci ye exe ba ci àpp bu ñu dogal ba noppi. Kon bu seen àpp agsee, duñu ko weesu mbaa ñu jiitu ko wenn waxtu."
16,YAMB YA,62,"Ñangay sédd Yàlla lañu sib ñoom. Te seeni làmmiñ di sosi fen naan ñoo moom Àjjana. Te ca dëgg-dëgg ñoo yeyoo Safara te ñoo cay jiitu."
16,YAMB YA,63,"Giñ Nañu ñun Yàlla ne yónni woon Nañu ay Yonent cay xeet ya la jiitu. Waaye Séytaane rafetalal leen seeni jëf ba faf mu nekk tey seeni àndandoo. Te ñeel na leen mbugal mu metti."
16,YAMB YA,64,"Wàccewuñu ci yaaw Téere [Alxuraan] ba ludul ngir nga leeralal leen lañu nekkoon ci juuyoo, ak ngir mu nekk di njub ak yërmaande ci nit ñu gëm."
16,YAMB YA,65,"Te Yàlla moo wàcce ndox mu jóge ca kaw, mu dundal ci suuf si ginnaaw ba mu bekkooree. Te nekk na ci loolu tegtal ci nit ñuy dégg."
16,YAMB YA,66,"Te sax am ngeen lu ngeen mëna waaroo ci mala yi : ñoo ngi leen di nàndal ci li nekk ci seen biir - lu génne ci diggante sebret ak deret - muy meew mu neex te sell ca ña koy naan."
16,YAMB YA,67,"Te ci meññenti tàndarma ak reseñ, dangeen ca jële naan guy màndee ak xéewal gu baax. Te nekk na ci loolu ay teg tal ci aw nit ñuy xalaat."
16,YAMB YA,68,"Te sa Boroom moo yenkewal yamb [xamal ko ne] : " Nanga sàkk néeg ci doj ak ci garab yi ak ca lañu tabax."
16,YAMB YA,69,"Topp [Mu ne ko] nanga lekk ci mépp meññent, te nangay sóobu ci say yooni Boroom muy lu ñu la yombalal. Dana génnee ci biiram naan goo xam ne dana am ay melo yu wuute (lem). Te nekk na ci luy faj nit ñi. Te loolu kéemaan la ci aw nit ñuy xalaat."
16,YAMB YA,70,"Te Yàlla moo leen bind ! Danaleen rey. Te amna ci yéen ñuy àgg ba ci màggat lool, duñu xamati dara ginnaaw ba ñu nekkoon ñu xam. Naka Yàlla moo di Aji-xam ji, di Aji-kàttan gi."
16,YAMB YA,71,"Yàlla yékkati na ñenn ña ci kaw ñeneen ña ci wërsëg. Te ña Mu jox ngëneel loolu, duñu delloo dara ci wërsëg woowu, jox ko seeni jaam ngir ñu yemoo ca wërsëg wa. Moo ndax dañuy weddi xéewali Yàlla ? Fàkk"
16,YAMB YA,72,"Yàlla sàkkal na leen ay jabar yu jóge ci yéen, Mu sàkkal leen ay doom yu jóge ci seeni jabar aki sët. Mu boole ca wërsëgal leen ñam yu sell. Waa ndax [yéefër yi] dañuy gëm ay xërëm tey weddi xéewali Yàlla yi ?"
16,YAMB YA,73,"Te dañoo bàyyi Yàlla di ja amu loo xam ne moomul dara lu mu leen mëna wërsërgal ci kaw asamaan yi ak ci suuf si. Te mënul dara."
16,YAMB YA,74,"Buleen wutal Yàlla niraale mukk. Yàlla xam na te yéen xamuleen."
16,YAMB YA,75,"Yàllaa ngay joxe léeb ci jaam bu ñu moom, te amul mën-mën ci dara, ak ki nga xam ne [gor] la te ñu wërsëgal ko lu jóge ci ñun wërsëg wu rafet, te mu di ca dimbalee ci lu nëbb ak ci lu feeñ. Ñooña ñaar ndax yem nañu ? Cant ñeel na Yàlla ! Waaye li ëpp ci ñoom xamuñu."
16,YAMB YA,76,"Yàllaa ngay joxe batey léebuw ñaari góor yoo xam ne : kenn ka dafa luu [muuma], mënul dara te moom dafa wéeru ci sangam ; Te fu mu mën di jubale, du ca jële njariñ ; ndax dafay yem ak ki nga xam ne dafay digle maandute te lu mu def mu àntu tegu ci njub ?"
16,YAMB YA,77,"Ñeel na Yàlla kumpag asamaan yi ak suuf si. Te mbiru Bis-pénc ba dafay mel ni xef ak xippi mbaa lu ko gëna gaaw ! Naka Yàlla lu nekk la mën."
16,YAMB YA,78,"Yàlla moo leen génne ci seen biiri ndey, xamuleen wóon dara, Mu sàkkal leen ag dégg ak ug gis, ak xel, nd axtelee ngeen gërëm ko."
16,YAMB YA,79,"Ndax gisuñu picc yi [mbindéef yu ñu tàggat lañu ci jawi asamaan si], dara téyuleen ludul Yàlla ? Te nekk na ci biir loolu dëgg-dëggi kéemtaan ngir aw nit ñu gëm."
16,YAMB YA,80,"Yàlla defal na leen ca seen biiri kër ay dëkkuwaay [néeg], Mu defal leen ci deri mala yi kiiraay [mbaar] mu woyof ci bu ngeen di tukki walla ngeen di sax fenn. Te defal na leen it ci ngëndël ak ci seeni karaw ak seeni cëx-cëx laltaayi néeg aki jumtukaay bu jëmmi jamonoo."
16,YAMB YA,81,"Yàlla defal na leen, ci li Mu bind, ay ker. Mu defal leen ci doj yi ay néeg. Mu defal leen ci mbubb yu leen di fegal tàngoor, ak mbubbi koŋ yu leen di fegal seen ngaañ. Noonu la mottalee xéewalam ndax xéy-na ngeen jébbalu [doon ay jullit tigi]."
16,YAMB YA,82,"Bu ñu dëddoo, dara waru la ludul jottali gu mat."
16,YAMB YA,83,"Xam nañu xell Yàlla ba noppi ; ñu fakk ko. Te ñu bari ci ñoom yéefër lañu."
16,YAMB YA,84,"(Te fàttalikul) Ca bis ba ñu dogalee ci xeet wu ne seen seede, te deeful may [ña weddi] lay, te duñu leen nangul it ngà nt."
16,YAMB YA,85,"Ña tooñ, bis ba ñu gisee mbugal ma, deesuleen woyofalal dara, te deefuleen yeexe."
16,YAMB YA,86,"Te ña doon bokkaale, bu ñu gisee seen xërëm ya, danañu ne : " Yaw suñu Boroom, ñile ñoo di ñanu daan bokkaalee, di leen jaamu bàyyi la ". Ñoom it ñu tontu ne : " Yéen ay fenkat ngeen "."
16,YAMB YA,87,"Ñu sànni jëme ca Yàlla, ca bis booba njébbal lañu doon duur réer leen [Yàlla rekka fi sës]."
16,YAMB YA,88,"Ña weddi tey wëlbati nit ñi bañ ñu jëm ca yoonu Yàlla, Danañu leen dolli mbugal mu tegu ci mbugal ya ngir lañu nekkoon di yàq."
16,YAMB YA,89,"Te bis bu ñu dekkale ci xeet wu nekk suñu seede su nekk seede ci ñoom, Danañu la indil [yaw Muxammad] nga nekk seede ci ñooñu. Ndaxte wàcce Nañu ci yaw Téere ngir biral lépp lu nekk te muy luy gindee, di yërmaande, di mbégte ñeel ña jébbalu [diy jullit]."
16,YAMB YA,90,"Te Yàlla nag dafay digle maandute, di tere njaaloo ak lu bon ak tooñ. Mi ngi leen di waar ndaxtelee ngeen fàttaliku [seen Boroom]."
16,YAMB YA,91,"Matal-leen kóllareg Yàlla ginnaaw ba ngeen ko fasee, buleen di fàtte la ngeen dige woon ginnaaw ba mu nekkee di lu dëgër, te ngeen def Yàlla Mu di seen seede. Yàlla dey xam na li ngeen di def !"
16,YAMB YA,92,"Buleen mel ni ndaw sa firinci buum ga mu raw ba mu dë gër, mu firinci ko ba mu nekki dogit, ngeen di jàppe seeni ngiñ li ngeen di wuruje ci seen diggante, ngeen defe ne ku ëpp mbooloo mën naa wor. Te Yàlla dafa leen ciy natt. Te bu Bis-pénc baa Danaleen leeralal la ngeen nekkoon di ca juyoo."
16,YAMB YA,93,"Su neexoon Yàlla Mu def leen ngeen nekk wenn xeet doŋŋ. Waaye Mooy bàyyi cig réeram ku ko soob, di gindi ku ko soob. Te fàwwu ñu laaj leen ca la ngeen defoon."
16,YAMB YA,94,"Buleen def seeni ngiñ muy yàq li nekk seeni diggante, ba tax tànk bu sampu woon tarxiis, kon dangeen mos lu bon ndax seen dëddëleek nit ñeek yoonu Yàlla, mbugal mu mag dal leen."
16,YAMB YA,95,"Buleen di jaaye kóllareg Yàlla ci njëg gu néew. La nekk fa Yàlla moo gën ci yéen, cëy bu ngeen xamoon !"
16,YAMB YA,96,"Li ngeen moom day jeex, la Yàlla moom nag luy des la. Te fàwwu Dan anu feye ñiy muñ ca na mu gëna rafete, ngir lañu nekkoon di ko def."
16,YAMB YA,97,"Ku jëfu yiw, di ku góor walla ku jigéen te muy ku gëm, fàwwu Danañu ko dundal dundu gu sell. Te fàwwu Danañu leen fey seenug pey na mu gëna rafete lañu nekkoon di ko jëf."
16,YAMB YA,98,"Bo oy jàng Alxuraan, nanga muslu ci Yàlla Mu musal la ci Séytaane su ñu rëbb sa."
16,YAMB YA,99,"Naka Séytaane du am genn kàttan ci [yàqal] ña gëm te wéeru ci seen Boroom."
16,YAMB YA,100,"Ña mu mënal dara ci kàttanam du kenn ñu dul ña féetewook moom Séytaane ak ña koy bokkaaleek [Yàlla]."
16,YAMB YA,101,"Bu ñu weccee jenn laaya, def jeneen laaya fa mu nekkoon - te Yàllaa gëna xam la Muy wàcce - ñuy wax naan : " Nekkuloo ludul duurkat ". Déet, li ëpp ci ñoom xamuñu."
16,YAMB YA,102,"Neel : " Ruu gu sell gaa ko wàcce mu jóge ci lu dëggu ngir mu dëgëral ñi gëm, muy luy gindee, di luy bégal jullit ñi."
16,YAMB YA,103,"Te xam Nañu jeek la ñuy wax ne : " Nit dong moo kay jàngal ". Muy koo xam ne aw làkkam du [araab] te lii nekk di làkku araab wu réer."
16,YAMB YA,104,"Ña nga xam ne gëmuñu kàdduy Yàlla yi, Yàlla duleen gindi. Te ñeel na le en mbugal mu metti."
16,YAMB YA,105,"Ca dëgg-dëgg ñay duur ay fen ñooy ña gëmul kàdduy Yàlla yi, ñoom ñooy fenkat yi."
16,YAMB YA,106,"Ku weddi Yàlla ginnaaw ba mu gëmee, kudul ka ñu not fekk xelam sax na ci gëm Yàlla, ak ña ubbi seen dënn cig kéefar, mer mu tukkee ca Yàlla danaleen sadd te ñeel na leen mbugal mu màgg."
16,YAMB YA,107,"Li waral loolu moo di dañoo tànn dundug àddina ci kaw dundug àllaaxira. Te nag Yàlla du gindi aw nit ñu di ay yéefër."
16,YAMB YA,108,"Ñooñooy ña Yàlla fatt seeni xol, ak seeni dégg-dégg, ak seeni gis-gis. Te ñoom ñooy ña sàggan."
16,YAMB YA,109,"Ca dëgg-dëgg, ñoom ñooy ñay yàqule ci àllaaxira."
16,YAMB YA,110,"La cay topp moo di sa Boroom dana jéggal ña gàddaayoon te muñ, ginnaaw loolu sa Boroom dana jagle njéggalam ak yërmaandeem."
16,YAMB YA,111,"Bis bu bakkan bu ne dàggasanteeg boppam, te bakkan bu nekk ñu feye ko la mu jëfoon, bu boobaa duñu tooñ kenn ci dara."
16,YAMB YA,112,"Yàllaa ngay joxe léeb ci dëkk ba amoon xel mu dal ; te am kóolute, wërsëgam di fa dikk, bari lool tey jóge fu nekk. Waaye mu weddi xéewali Yàlla yi. [Waa dëkk ba] tax Yàlla mosal ko càngaayu xiif ak tiitaange ndax lañu jëf."
16,YAMB YA,113,"Ab Yonent bu bokk ci ñoom dikkal na leen, ñu weddi ko. Mbugal sadd leen te ñu nekkoon ñu tooñ."
16,YAMB YA,114,"Lekk-leen ci xéewal gi leen Yàlla jox, muy lu lew, lu teey. Te ngeen gërëm Yàlla ciy xéewalam ndeem Moom rekk ngeen di jaamu."
16,YAMB YA,115,"Waaye araamal na ci yéen médd, ak deret, ak yàppu mbaam-xuux ak lu ñu [rey] te tuddu ca keneen kudul Yàlla. Képp ku nara loru [ba tax mu lekk yooya araam], na xam ne Yàlla jéggalaakoon la, Jaglewaakoon la."
16,YAMB YA,116,"Buleen wax loo xam ne seeni làmmiña koy melal ciy fen, naan : " Lii dagan na, lii araam na ", di duural Yàlla ay fen. Te ñiy duural Yàlla ay fen duñu texe."
16,YAMB YA,117,"Ñeel na leen yóbbal bu néew, ak mbugal mu metti."
16,YAMB YA,118,"Te araamaloon nañu ca yaxuud ya li ñu la nettali ca bu jëkk. Te tooñunu leen ; waaye ñoo tooñ seen bopp."
16,YAMB YA,119,"Mu des nag ne sa Boroom, lu jëm ci ña jëfoon [lu bon niki bokkaale] cig réer, ginnaaw loola ñu tuub ko, rafetal seeni jëf, ñooña sa Boroom fàwwu Mu jéggal leen, yërëm leen naka."
16,YAMB YA,120,"Ibraayma nag roytéef la. Di jaamukatu Yàlla, di ko wéetal, musula bokk ca bokkaalekat ya."
16,YAMB YA,121,"Ku daan gërëm [Yàlla] la ci xéewalam yi, Yàlla tànn na ko, gindi ko, teg ko ci yoon wu jub xocc wa."
16,YAMB YA,122,"Te may Nañu ko ci àddina tagg wu rafet. Te ca àllaaxira, dana bokk ca ñu sell, ñu [yiw] ña."
16,YAMB YA,123,"Tax na ñu soloo la ne : " Toppal diiney Ibraaxii ma [yaw Muxammad] cig wéetal sa Boroom, bokkul woon ca bokkaalekat ya "."
16,YAMB YA,124,"Màggal bisu gaawu tegewul woon ludul ca kaw ña ca juuyoo woon. Te sa Boroom dana àtte seen diggante ca Bis-pénc ba ca lañu nekkoon di ca juuyoo."
16,YAMB YA,125,"Wooteel ci sa yoonu Boroom [Lislaam], sukkandiku ci Alxuraan ak waare ci lu baax. Nanga dàggasanteek ñoom ca na mu gëna rafete. Naka sa Boroom moo gëna xam ña réer, sori aw yoonam te Moom moo gëna xam ñu jub ña."
16,YAMB YA,126,"Nangeen feye ña leen mbugal, lu tollu ni lañu leen mbugale. Waaye bu ngeen mënee muñ moo gën ci ñay muñ."
16,YAMB YA,127,"Nangay muñ ! Te sag muñ bu mu wéeru fu dul ci Yàlla. Te bul jàq ngir ñoom. Te bul nekk ci tiis ngir la ñuy fexe."
16,YAMB YA,128,"Yàlla nag, ñay rafetal te ragal Ko la àndal de."
17,RAÑAAN GA,1,"Tudd naa sellug Ka nga xam ne Moo rañaane woon jaamam ba Muxammad [yal na ko Yàlla dolli xéewal te musal ko] jële ko Màkka yóbbu ko Baytil Muqaddas [Al qudsu], muy dëkk boo xam ne wurumam barkeel na, ngir ñu won ko ci Suñuy kéemaan,Yàlla mooy Kiy dégg, mooy Kiy gis."
17,RAÑAAN GA,2,"Indil Nañu Muusaa ab Téere, def ko mu di ag njub ngir Banii-Israayiila [aw xeetam] te ñu baña jàppee keneen wéeruwaay."
17,RAÑAAN GA,3,"Ñoo di sëti ña àndoon ak Nóoyin ca gaal ga te ñu musaloon leen. Nóoyin jaam la bu daan sant Boroomam."
17,RAÑAAN GA,4,"ñu leeral giiru Banii-Israa yiila ca Téere ba, neleen : " Dangeen yàq ci suuf si ñaari yoon, te it dangeen beew beew gu rëy "."
17,RAÑAAN GA,5,"Ba dig bu njëkk ba agsee, Danañu yónni te yebal ci seen kaw Suñuy jaam yu am kàttan gu tar ñu songe leen ci seen biir kër. Loolu dig buy ñëw la."
17,RAÑAAN GA,6,"Ba no ppi, ñu joxaat leen doole ci kaw ñooñu ; dolli leen ay alal aki doom. Def leen ngeen ëpp mbooloo :"
17,RAÑAAN GA,7," " Su ngeen rafetalee, jariñoo ko ; su ngeen ko yàqee loroo ca ". Su dig bu mujj ba agsee, ñu toroxal leen, duggaat fa, jaxasewaat lépp."
17,RAÑAAN GA,8,"Xéy-na seen Bo room yërëm leen. Waaye bu ngeen delloo [def lu bon], ñu dellu [mbugal leen]. Te def Nañu Safara mu di géttub yéefër yi."
17,RAÑAAN GA,9,"Alxuraan jii nag dafay gindee jëm ci la gëna jub, tey bégal way-gëm ñay jëf jëf yu sell, [xamal leen ne] ñeel na leen pey gu rëy,"
17,RAÑAAN GA,10,"[Te xamal it ne] ña gëmul àllaaxira, xaroo Nañu leen mbugal mu metti."
17,RAÑAAN GA,11,"Te nit dana ñaan lu bon ak lu baax, ndax dafa nekk di ku yàkkamti."
17,RAÑAAN GA,12,"Def Nañu guddi ak bëccëg ñu nekk ñaari kéemaan, te far Nañu lëndëmi guddi ak leeraayu bëccëg, ngir ngeen mëna gis, di sàkku xéewal gu jóge ci seen Boroom, ak ngir ngeen mëna xam limi at yi ak ngir ngeen mëna waññi. Te lu nekk faramfàcce Nañu ko ci anam yu leer."
17,RAÑAAN GA,13,"Te nit ku nekk, tàbbal Nañu ko jëfam ci doqam. Ca Bis-pénc ba, Danañu ko génneel ab téere bu muy dajeel, ñu tàllal ko ko :"
17,RAÑAAN GA,14,"[ñu ne ko] : " Jàngal sab téere. Sa bopp doy na la tey, sa nattub jëf yaw la war "."
17,RAÑAAN GA,15,"Ku jub, boppam la ko defal ; ku dëng boppam la ko def. Ndax kenn du yenu yenu keneen. Te nekkunu woon di Aji-mbugal wenn xeet te yón niwunu ab Yonent ca ñoom."
17,RAÑAAN GA,16,"Bu ñu nammee alag ab dëkk, dafay fekk ne boroom alal ya dañoo jubadi ca dëkk ba. Àtte ba daldi yell ca ñoom. ñu sadd leen sadd gu tar."
17,RAÑAAN GA,17,"Aka bari xeet yu ñu alag ginnaaw Nóoyin ! Te sa Boroom kuy gis la te xam bàkkaari jaam ñi."
17,RAÑAAN GA,18,"Képp ku bëggul ludul teraangay àddina, Danañu gaaw ci jox ko lañu neex ; ca ku ñu neex. Topp ñu def Safara fa muy séndalu, di ku ñu xas, ku ñu génne [ci yër maandey Yàlla]."
17,RAÑAAN GA,19,"Ku bëgg àllaaxira te mu jëf lu méngook moom, te muy ku gëm ñooñu seeni jëf lu ñu gërëm lay doon."
17,RAÑAAN GA,20,"Ñoom ñépp Danañu leen tëbb ; ñii ak ñële, ay may yu jóge ca sa Boroom. Te sa mayu Boroom nekkul lu ñu tere kenn.Làndi na!"
17,RAÑAAN GA,21,"Gisal ni ñu gënalee ñenn ñi ci kaw ñeneen ña. Te ca dëgg-dëgg àllaaxira moo gëna màgg daraja te moo gëna màggi xéewal."
17,RAÑAAN GA,22,"Bul sàkk jeneen yàlla di ko booleek Yàlla ; kon dey danga doon ku ñu xas, ku ñu wacc mu beddiku."
17,RAÑAAN GA,23,"Sa Boroom dogal na ne : " Buleen jaamu kudul Moom doŋŋ ; te ngeen rafetal jëme ci seeni waajur : te ndeem kenn ci ñoom walla ñoom ñaar egg nañu ci màggat ci sa teewaay ; buleen wax : " Kuf ma la ! ", buleen leen gëdd, nangeen leen wax wax ju yiw."
17,RAÑAAN GA,24,"Nanga suufeel sa bopp ngir ñoom ; di toroxlu ci yërmaande ; te deel wax : " Sama Boroom yërëm leen [ni ñu ma yërëme woon] ba ñu may yar ba ma nekkee xale "."
17,RAÑAAN GA,25,"Seen Borooma gëna xam li nekk ci seen bakkan. Ndeem nekk ngeen ñu sell ; Moom Jéggalaakoon la ci ñiy dellu jëm ci jaa mu Yàlla."
17,RAÑAAN GA,26," " Nanga jox sa jegeñaale li la war ci moom, ak ku ñàkk ak ku nekk ci tukki. Waaye bul nekk di pasar-pasaree alal,"
17,RAÑAAN GA,27,"yàqkat yi mbokki Séytaane lañu ; te Séytaane dafa weddi Boroomam."
17,RAÑAAN GA,28,"Bu fekkee [ñàkk loo leen jox tax na] nga dëddu leen, toog di yaakaar sa yërmaandey Boroom ; nanga leen wax wax ju neex."
17,RAÑAAN GA,29,"Bul bank sa loxo ba mu mel ni lu ñu yeew ci sa doq, waaye it bu ko tàllal mu tàlli ñareet, kon danga mujj di ku ñu yedd, ku ñu dàkku."
17,RAÑAAN GA,30,"Naka sa Boroom mooy yaatal wërsëgu ku Ko soob. Moo koy xatal it, naka Moom ku xam tey gis la jaamam yi."
17,RAÑAAN GA,31,"Buleen rey seeni doom ngir ragal ag ñàkk ; ñun ñoo leen di wërsëgal ñoom ak yéen. Rey leen bàkkaar bu rëy la."
17,RAÑAAN GA,32,"Te buleen jegeñ njaaloo. Ndax moom nekk na lu ñaaw tey yoonu lu bon !"
17,RAÑAAN GA,33,"Buleen rey bakkan ngir lu Yàlla araamal la, ludul ci dëgg. Képp ku ñu rey, di ku ñu tooñ, jox Nañu kay taxawu mbiram sañ-sañ. Waaye bu mu jéggi dayo ci rey, ndax moom ku [yoon] dimbali la."
17,RAÑAAN GA,34,"Buleen jegeñ alali jirim ludul ca na mu gëna rafete, ba kerook muy nekk mag te sàmm kóllare ga. Ndax kóllare lu ñuy laaj la ëllëg ca àllaaxira"
17,RAÑAAN GA,35,"Nangeen di matal natt bu ngeen di natt ; te nangeen di peese cig maandute gu jàpp. Looloo gën te moo gëna rafet ag muj."
17,RAÑAAN GA,36,"Bul toppati loo xam ne amoo ca xam-xam. Naka dégg-dégg ak gis-gis ak li nga fas ci sa xol : loolu lépp Danañu la ca laaj ca Bis-pénc ba."
17,RAÑAAN GA,37,"Bul di dox ci kaw suuf ci di rëy-rëylu : yaw mënoo bënn senn suuf te it mënoo jot njoolaayu tundi doj yu rëy yi !"
17,RAÑAAN GA,38,"Loolu yépp, ñaawtéefam lu ñu sib la ca sa Boroom."
17,RAÑAAN GA,39,"Loolu nekk na ci la la sa Boroom soloo, muy waare. Bul sàkk jeneen Yàlla di ko booleek Yàlla, dees na la sànni ci Safara, di ku ñu yedd, di ku ñu dàq [boo ko defee]."
17,RAÑAAN GA,40,"Waaw ndax seen boroom dafa leena tànnal ay doom yu góor, na noppi jël ci Malaaka yi ay doom yu jigéen ?Yéen nag ca dëgg-dëgg li ngeen di wax rëy na."
17,RAÑAAN GA,41,"Te leeral Nañu ci Alxuraan jii [lu ne] ngir ñu xalaat. Te dolliwuleen ludul fen [wëliis dëgg]."
17,RAÑAAN GA,42,"Neel : " Bu amoon yeneeni Yàlla yu nekk ak Moom, ni ñu ko waxe, kon dinañu sàkk [yoon wu leen yóbb] ca Boroom gàngune ga ".(yab Yàlla)"
17,RAÑAAN GA,43,"Cëy sellam ga ! Kawe na, jomb na li ñuy wax, jombute gu màgga màgg !"
17,RAÑAAN GA,44,"Juróom-ñaari asamaan yi ak suuf si, ñi ngi koy sàbbaal, ak li nekk ci seen biir. Te sax amul dara lu nekk te du Ko sàbbaal ci li Mu yeyoo mboolem cant. Waaye dangeena amul dégg-dégg ci seeni sàbbaal. Naka Moom Aji-lewet la, Jéggalaakoon la."
17,RAÑAAN GA,45,"Booy jàng Alxuraan, Danañu def ci sa diggante ak ñi gëmul àllaaxira kiiraay lu nëbbu,"
17,RAÑAAN GA,46,"ñu def ci seeni xol muuraay ba duñu ca am dégg-dégg : te nekk na ci seeni nopp ab daaj. Te booy tudd sa Boroom moom doŋŋ ci Alxuraan, ñu dëddu, foñ."
17,RAÑAAN GA,47,"ñun ñoo gëna xam li ñuy dégg bu ñu lay déglu. Ak bu ñuy déeytoo ci wax ñoom tooñkat ya : " Toppuñu ludul as waay su ñu jibar "."
17,RAÑAAN GA,48,"Gisal li ñu lay nirale ! Tax na réer nañu te dootuñu mëna am yoonu dellusi (ci ag njub)."
17,RAÑAAN GA,49,"Ñu naan : " [Ndax bu ñu deewee] ba nekk yax yu funux, danañu dekki nekkaat ay mbindeef yu bees? ""
17,RAÑAAN GA,50,"Neel : " Nekkleeni xeer walla weñ"
17,RAÑAAN GA,51,"walla yeneeni mbindeef yu reyci seeni xel. [Ngeen dégg] ñu naan : " Ku ñuy dundalaat ? " - Neel : " Ka leen bindoon bu njëkk ba ". Danañu yëngal seen bopp jëme ci yaw [ngir weddi la], ñuy wax naan : " Kañ lay doon ? " Neeleen : " Xéy-na nekk na lu jegeñ."
17,RAÑAAN GA,52,"Bis bu leen [seen Boroom] woowee, [ngeen dikk], ngeen tontu Ko, di tuddu cant [gi Mu yeyoo]. Te ngeen defe ne tooguleen ci [bàmmeel] ludul diir bu néew ! "."
17,RAÑAAN GA,53,"Neel samay jaam, nañuy wax wax ju gëna rafet, ndax séytaane yi dañuy yàq seen diggante. Séytaane nag nekk na di noon tigi ci nit ñi."
17,RAÑAAN GA,54,"Seen Boroom moo leen gëna xam. Bu ko neexee Mu yërëm leen, walla Bu ko neexee Mu mbugal leen. Te yónniwunu la ci ñoom ngir nga warlul leen [seen texe]."
17,RAÑAAN GA,55,"Te sa Boroom moo gëna xam ña nekk ci asmaan yi ak suuf si. Te def Nañu yenn Yonent yi gën ñeneen ña. Te ñoo jox Daawuda " Sabour " [Téere]."
17,RAÑAAN GA,56,"Neel : " Wooleen ñi ngeen jàpp ne [Yàlla lañu] bàyyi Ko. Duñu mëna wuññi lor ja leen dal, duñu mëna soppi dara."
17,RAÑAAN GA,57,"Ña ñuy jaamu dañu ne siiw am pex em gëna jegeñ seen Boroom. Te yaakaar nañu yërmaandeem, ragal nañu mbugalam. Naka sa mbugalum Boroom, lu mata wattandiku la."
17,RAÑAAN GA,58,"Amul benn dëkk bu ñu dul alag balaa Bis-pénc ba, walla ñu mbugal ko mbugal mu tar. Looloo nekk ci Téere bu ñu bind. [Yàlla kuy nose la]."
17,RAÑAAN GA,59,"Lu ñu terey wàcce ay kéemaan, ludul ñu jëkk ña dañu leena weddi woon. Te sax joxoon Nañu waa Samooda giléem gu jigéen [muy kéemaan] gu leer : ñu def cag tooñeel. Te ñun duñu wàcce kéemaan ludul ne Dañuy xuppe ci kéemaan googu ak di ca àrtu nit ña."
17,RAÑAAN GA,60,"[Fàttalikul] ba ñu la waxee ne sa Boroom ku peeg nit ñi la. Te gént gi ñu la wonoon, defunu ko woon ludul muy nattu ci nit ñi, te garab ga ñu rëbb ca Alxuraan it, Dañu leen cay tiital ; waaye yokku leen ludul beew gu mag."
17,RAÑAAN GA,61,"[Fàttalikul] ba ñu waxee Malaaka ya : " Sujjóotleen ci Aadama ", ñu sujjóot ginnaaw Ibliis, mu ne : " Ndax damay sujjóotal koo binde ak ban ? ""
17,RAÑAAN GA,62,"Mu ne : " Wax Ma lu tax nga teral kii ci sama kaw ? Soo ma muñalee ba Bis-pénc ba, danaa fexe ba ay sëtam yépp yàqule, ba mu des ñu néew "."
17,RAÑAAN GA,63,"Mu ne ko : " Demal ! Ku la topp ci ñoom Safara moo di seen pey, pey guy nekk di lu mat sëkk."
17,RAÑAAN GA,64,"Génnal ak say kàddu, loo mën ci ñoom, nanga leen song ak say xarekat ak say gawar, nanga bokk ak ñoom alal aki doomn te digleen ". Waaye Séytaane duleen dig ludul ay nax."
17,RAÑAAN GA,65,"Naka samay jaam, doo am genn kàttan ci ñoom ". Ndax sa Boroom doy na cëslaay."
17,RAÑAAN GA,66,"Sa Boroom mooy kiy dawloo gaal ci géej, ngir ngeen mëna sàkku ay xéewalam ; Naka Moom ku am yërmaande la ci yéen,"
17,RAÑAAN GA,67,"Bu leen naqar dabee ci géej, ña ngeen doon jaamu réer leen ginnaawam. Te bu ñu leen musalee ba ñu agsi ci jéeri ji, ngeen dëddu. Nit daal ku goreedi la !"
17,RAÑAAN GA,68,"Moo ndax dangeena naagu ne : du xar suuf si [mëdd leen], walla duleen yónnee nge lawu sànniy xeer fekk dungeen ci am ku leen ci yiir."
17,RAÑAAN GA,69,"Am dangeena wóolu ne duleen ca delloo [ca biir géej] beneen yoon, yónnee leen ngelaw lu tar, Mu labal leen ngir seen weddi ? Te fekk dungeen mëna am ku leen dimbali ci ñun !"
17,RAÑAAN GA,70,"Ca dëgg-dëgg, ter al Nañu doomi aadama. Yónni Nañu leen ci jéeri ji ak ci géej gi, te xéewal Nañu leen [ciy ñam] yu sell, ñu defal leen ngëneel ci kaw ñu bari ca ña ñu bind ngëneel lu fés."
17,RAÑAAN GA,71,"Bis bu ñu woowee nit ku nekk ca turu njiitam, képp ku ñu jox téereem ci ndeyjoor am, ñooña danañu jàng seen téere te deesuleen tooñ [ci wànnil leen dara]."
17,RAÑAAN GA,72,"Ku nekkoon gumba ci àddina si, dana wéye gumba ca àllaaxira, te gëna réer, sori yoonu njub wa."
17,RAÑAAN GA,73,"Xaw nañu laa fitnaal ba nga bàyyi lañu la xamal, ngir nga duur lu wuuteek moom. Kon ñu jàppe la xarit ñoom yéefër yi."
17,RAÑAAN GA,74,"Te bu ñu la dëgaralul woon, tuuti kon nga xawa jeng jëm ci ñoom"
17,RAÑAAN GA,75,"Te kon Danañu la mosal mbugali àddina ak mbugali àllaaxira; te doo am ku la dimbali ci ñun."
17,RAÑAAN GA,76,"Te xaw nañu laa génne ca suuf sa [suufi Madiina] ngir ñu jële la fa. Te kon duñu fa toog ludul diir bu néew ci sa ginnaw. [alag leen]."
17,RAÑAAN GA,77,"Loolu aada la ca ña ñu yónni woon la la jiitu ci Suñuy Yonent. Te doo gis lu soppiku ci Suñuy aada."
17,RAÑAAN GA,78,"Nanga taxawal julli bu jant fenkee ba ba muy suux, ba ba guddi gi di ñuul, ak it jullig suba, ndax jullig suba lu ñuy seede la."
17,RAÑAAN GA,79,"Te nangay julli ci suba, def ko muy naafila : xéy-na kon sa Boroom dekkal la, jox la ndam lu yeyoo cant."
17,RAÑAAN GA,80,"Neel : " Sama Boroom ; dugal ma ci duggukaayu dëggu te nga génne ma ci génnukaayu dëgg ; te nga defal ma kàttan gu tukke ci yaw di dimbal "."
17,RAÑAAN GA,81,"Te neel : " Dëgg ga egsi na. Caaxaan wéy na. Caaxaan nag luy dem la naaxsaay "."
17,RAÑAAN GA,82,"Wàcce Nañu ci Alxuraan loo xam ne saafara la ak yërmaande ca way-gëm ña. Waaye du yokk tooñkat ya ludul yàqule."
17,RAÑAAN GA,83,"Te bu ñu defalee nit xéewal ; mu dëddu, fuuyu ci wetam ; waaye bu ko tiis dalee, mu ñàkk yaakaar [yërmaande Yàlla]."
17,RAÑAAN GA,84,"Neel : " Ku nekka ngay jëf lu méngook meloon, waaye sa Borooma gëna xam ku gindiku tegu ca yoon wu jub wa "."
17,RAÑAAN GA,85,"Ña nga lay laaj lu jëm ci ruu, - Neel : " Ruu ci mbiri sama Boroom la bokk ". Te joxeefuleen ci xam-xam ludul lu tuuti."
17,RAÑAAN GA,86,"Ca dëgg-dëgg su ñu neexoon, ñu yóbbu li ñu la xamal ; te kon doo am kenn ku la mu sal ci ñun."
17,RAÑAAN GA,87,"Ludul yërmaande ju jóge ci sa Boroom, te ngënéelam li Mu la jagleel rëy na [ba tax na Mu bàyyee la xam-xam bi bañ koo rocci]."
17,RAÑAAN GA,88,"Neel : " Bu nit ak jinne booloo woon ngir fexee indi lu mel ni Alxuraan jii, duñu mëna indi lu ni mel, doon te dañu caa dimbalante "."
17,RAÑAAN GA,89,"Te ca dëgg-dëgg, jox Nañu nit ñi ci Alxuraan jii léeb wu ne [wuy leeral]. Waaye terewul li ëpp ci ñoom wéy di weddi."
17,RAÑAAN GA,90,"Ñu naan : " Duñu gëm mukk li feek ballaloonu ci suuf si ay seewnde [bëti ndox] ;"
17,RAÑAAN GA,91,"walla nga am tooli garabi tàndarma ak garabu reseñ, nga ballal ay dex ci seen diggante yuy ball bu baax ;"
17,RAÑAAN GA,92,"walla nga rotal ci suñu kaw asamaan si ni nga ko dige, mu nekk ay daggit, mbaa nga indi Yàlla ak Malaaka yi ñu jàkkaarloo ;"
17,RAÑAAN GA,93,"mbaa nga am këru wurus ; mbaa nga yéeg ci kaw asamaan si. Te duñu gëm sa yéeg feek wàcceloonu Téere bu ñuy jàng ". Neel : " Tudd naa sellug sama Boroom ! Moo ndax man nekkuma ludul nit ku ñu yónni doŋŋ ? ""
17,RAÑAAN GA,94,"Te lan moo tere nit ñi gëm, ba leen njub ga dikkalee, ludul la ñuy wax naan : " Moo ndax Yàlla dana yónni nit [nit ni ñun]muy ab Yonent ? ""
17,RAÑAAN GA,95,"Neel : " Bu fekkoon ne ay Malaaka ñoo nekkoon ci kaw suuf si di dox, kon de Malaaka Lañuy yónni ci ñoom Mu jóge asamaan "."
17,RAÑAAN GA,96,"Neel : " Yàlla doy na seede sama diggante ak yéen ". Moom Yàlla nag nekk na ci ay jaamam, di Ku xam, di Kuy gis [seeni mbir]."
17,RAÑAAN GA,97,"Ku Yàlla gindi nga jub, Ku mu bàyyi cig réer duñu am keneen ku ñuy wéeru te Danañu leen dajale bisub dekki ba, ñu di leen diri ci seeni kanam, ñu gumba, tëx, lu. Seen dëkkuwaay moo di Safara : te saa yu giimee ñu dolli leen seneen safara."
17,RAÑAAN GA,98,"Loolu moo di seen pey, ndax ñoom dañoo weddi Samay kàddu, naan : " Ndax [bu ñu deewee] ba nekk yax yu funux, danañu dekki nekk mbindeef yu bees ? ""
17,RAÑAAN GA,99,"Ndax dañoo gisul ne Yàlla moo bind asamaan yi ak suuf si, te Ku kàttanu la ci bind leneen lu mel ni ñoom ? Te Mu àppal leen dig bu amul benn sikki-sàkka, waaye way-tooñ ña wéy nañu ci seenug weddi."
17,RAÑAAN GA,100,"Neel : " Su fekkoon ne yéena moom ndàmbi yërmaandey Yàlla yi ; kon ngeen nay [ci joxe ko] ngir ŋott. Nit dafa di ku ŋott !"
17,RAÑAAN GA,101,"Tigi, joxoon Nañu Muusaa juróom-ñeenti kéemaan yu leer. Laajal waa Bani-Israayiil, ba mu ñëwee fa ñoom, Firawna ne ko : " Muusaa, dama defe ne dañu laa jabar "."
17,RAÑAAN GA,102,"[Muusaa tontu ne] : " Xam nga ne kenn wàcc ewul yile [kéemaan] kudul Boroom asamaan yi ak suuf si ngir ñu nekk di waare ; te damaa defe ni, yaw Firawna, dangaa nekk ku alku "."
17,RAÑAAN GA,103,"Mu bëgg leena génne suuf sa. ñu labal ko mook ña mu àndaloon ñépp."
17,RAÑAAN GA,104,"ñu wax ginnaawam ñeel (waa Bani-Israayiil)neleen : " Dëkkeleen suuf sa ". Ba àppu bisub àllaaxira jotee, Danañu leen indi ngeen di mbooloo."
17,RAÑAAN GA,105,"Ca dëgg-dëgg wàcce na ko te ci dëgg it la wàcce ni ci yaw [Yonent bi], kuy bégle, di xuppe nga."
17,RAÑAAN GA,106,"Te Alxuraan, téqale Nañu ko [cig wàccam] ngir nga jàng ko ci nit ñi, cig teey. Te wàcce Nañu ko ndànk-ndànk."
17,RAÑAAN GA,107,"Neel : " Gëmleen ko mbaa ngeen bañ koo gëm, nanga xam ne joxeef na leen xam-xam. La ko jiitu, bu ñu jàngee ci seen kanam, danañu rot dëpp seeni si kkim ci suuf, sujjóot ""
17,RAÑAAN GA,108,"te ñuy wax ne : " Tudd nañu sellug suñu Boroom ! Digub suñu Boroom fàwwu mu am "."
17,RAÑAAN GA,109,"Ñu rot dëpp seeni sikkim ca suuf di sujjóot. Seen toroxlu ci Yàlla dolliku."
17,RAÑAAN GA,110,"Neel : " Wooleen Yàlla mbaa ngeen woo Aji-yërëme ji. Lu ngeen mëna woo [xamleen ne] Moo moom tur ya gëna rafet. Bul biral ci kaw ci sa julli ; te bul ca yelu it, sàkkal ci diggante ñaar yooyu [yoon wu digg-dóomu] "."
17,RAÑAAN GA,111,"Neel : " Gépp cant ñeel na Yàlla mi amul doom te amul ku Mu bokkal nguuramte amul ku koy dimba li cig toroxte ". Dee ko màggal bu baax."
18,XUNT MA,1,"Gépp cant ñeel na Yàlla mi wàcce Téere ba ca jaamam [Muxammad], te defalu ko genn logg-logg !"
18,XUNT MA,2,"Muy lu jub xocc, di xuppe ci mbugal mu tar lu jóge ci Moom ak di bégle way-gëm ñay jëf jëf yu yiw, ci ne ñoom am nañu pey gu rafet."
18,XUNT MA,3,"te dañu cay sax dapet dàkk ba fàwwu,"
18,XUNT MA,4,"te muy xupp ñay wax naan : " Yàlla amna doom. ""
18,XUNT MA,5,"Amuñu ci loolu benn xam-xam, Seeni baay it [amuñu ko ca]. Muy wax ju réy ju génne ci seen gémmiñ! Waxuñu ludul fen."
18,XUNT MA,6,"Te xéy-na nga lor sa bopp ci naqarlu ngir li ñu ñàkka gëm kàddu ga !"
18,XUNT MA,7,"ñun ñoo def ci suuf si taaram ngir nattu leen, [ba xam] ña ca gëna rafet jëf."
18,XUNT MA,8,"De Danañu def li nekk ci kawam nekk di pàkk bu wow koŋŋ."
18,XUNT MA,9,"Ndax amuloo njort ci ne, ñoñ-xunt ma ak ñoñ-mbind ma [téere ba] bokkoon nañu ca Suñuy kéemaan yu doy waar [yéeme] ?"
18,XUNT MA,10,"[Fàttalikul] ba waxamaande ya làqoo ca xunt ma, te ñu waxoon ne : " Yaw suñu Boroom, may ñu yërmaande ju bawoo ci yaw; te nga yéwénal suñuy mbir mu nekk cig njub "."
18,XUNT MA,11,"ñu fëkk seeni nopp [nelawloo leen] ca biir xunt ma ay at yu limu."
18,XUNT MA,12,"Topp ñu yee leen ngir bëgga xam ban ci ñaari kurél yii moo gëna xayma diir ba ñu fa toog."
18,XUNT MA,13,"ñoo ngi lay nettali seeni mbir ci dëgg. Ne ko ñoom ay waxambaane lañu yu gëmoon seen Boroom ; ba tax na ñu gën leena dëgëral cig njub."
18,XUNT MA,14,"ñu dëgëral seeni xol ba ñu taxawee [ca kanamu buur ba nekkoon jaamukatu xërëm], wax ne : " Suñu Boroom mooy Boroom asamaan yi ak suuf si : duñu jaamu jeneen Yàlla bàyyi ko, ndax kon danañu wax lu jeng."
18,XUNT MA,15,"Suñuy nita ngi nii di jaamu yu ñu tudde ay yàlla baña jaamu Yàlla. Lu tee ñu indi ci ñooom ay lay yu bir ?"
18,XUNT MA,16,"Bu ngen leen beroo ñoom ak li ñuy jaamu bàyyi Yàlla, nangeen dugg ci xunt mi : Seen Boroom danaleen wasaareel seeni mbir ci yërmaandeem te Danaleen yéwénalal seeni mbir cig jàppandal "."
18,XUNT MA,17,"Doon nga gis jant bi su fenkee mel ni lu jàdd jëm ca ndeyjooru xunt ma, te buy so mel ni luy jëm càmmoñ, ñu nekk ca digg xunt ma. Loolu ci kéemaani Yàlla la bokk. Ku Yàlla gindi mu jub. Ku Mu bàyyi cig réer, du am kilifa gu koy jubbanti."
18,XUNT MA,18,"[Boo leen gisoon], dangay defe ne dañoo yewwu te fekk ñoo ngay nelaw. ñu leen di wëlbati lee-lee jëme càmmoñ, seen xaj ba it di nelaw tàllal ñaari tànk ya ca ëttu xunt ma. Boo leen yëroon kon dey danga wëlbatiku daw ngir tiitaange."
18,XUNT MA,19,"Noonu lañu leen yewwuloo ngir ñu laajante. Mu am ci ñoom ku ne : " Ana ban diir ngeen fi toog ? " Ñu ne : " Dëkk nañu benn bis walla lenn ca bis ". Ñu ne : " Seen Boroom dala gëna xam diir bi ngeen fi toog. Léegi yónnileen ken ci yéen ak seen xaalis bii, dem ca dëkk ba utal ñu fa ñam wu gëna sell, mu indil ñu ci xéewal. Na beru te bumu yégal kenn dara ci yéen."
18,XUNT MA,20,"Ñoom bu ñu leen yëgee, danañu leen rey, mbaa ñu delloo leen ci seen diine te kon dootuleen texe ba fàwwu "."
18,XUNT MA,21,"ñu feeñal leen ca waa dëkk ba, ngir ñu xam ne digu Yàlla lu dëggu la te xam it ne waxtu wa [àddinay jeex] amul sikk ci ne luy am la. Bañuy xëccoo ci seen biir ci mbirum [waxembaane ya], ñu naan : " Tabaxleen ci seen kaw am taax. Seen Borooma gëna xam seen mbir ". Ña not wax ja ci se en mbir ne : " Nanu def ci seen kaw jàkka "."
18,XUNT MA,22,"Danañu wax ne : " Ñett lañu woon, seen xaj ba ñeenteel leen ". Danañu wax it ne juróom lañu woon, seen xaj bi juróom-benneel leen, muy njort ci lu fàddu. Te danañu wax ne : " Juróom-ñaar lañu woon, seen xaj ba juróom-ñetteel leen ". Neel : " Sama Borooma gëna xam seen lim. Te kenn xamu ko ludul ñu néew ". Bul werante ci ñoom ludul ci waxi biti te bul sàkku xam ci kenn ci ñoom."
18,XUNT MA,23,"Bul wax mukk ci dara ne : " Man dana def nàngam ëllëg "."
18,XUNT MA,24,"[te boolewoo ca] : " Bu soobee Yàlla ", tuddal sa Boroom, boo fàttee fàttaliku Ko te nga wax ne : " Xéy-na sama Boroom gindi ma jëme ma ca la gëna jegeñ lii cig njub "."
18,XUNT MA,25,"Toog nañu ca seen xunt ma ñetti téeméeri at yu teg juróom-ñeent."
18,XUNT MA,26,"Neel : " Yàllaa gëna xam diir ba ñu fa toog. Ñeel na ko [moom Yàlla] kumpag asamaan yi ak suuf si. Nangay gise ci Moom, di dégge ci Moom ! Amuñu ku leen di wattu ci Moom, du boole kenn ci àtteem."
18,XUNT MA,27,"Jàngal li ñu la soloo ci sa Téereb Boroom. Bul soppiy waxam [ay waxam du soppiku]. Te doo am mukk wéeruwaay wu dul Moom."
18,XUNT MA,28,"Nangay muñ ànd ak ñay jaamu seen Boroom suba ak ngoon ngir xemmem jëmam. Te say gët bumu leen jéggi ngir xemmem taaru dundu àddina. Te bul topp koo xam ne sàgganloo nañu xelam ba duñu fàttaliku, di ku topp bakkanam, mbiram di lu jéggi dayoo."
18,XUNT MA,29,"Neel : " Dëgg ga ca seen Boroom la jóge ". Ku yabu na gëm, ku yabu na weddi ". Naka ñun xaroo Nañu way-tooñ ña Safara soo xam ne ay sàkketam wër na leen. Te bu ñu bëggee xettaliku, ñangay xettalikoo ndox mu deme ni weñ gu ruy guy ñor al kanam. Ndaw naan gu bon ak yenduwaay bu bon te naqari!"
18,XUNT MA,30,"Naka ña gëm tey jëf jëf yu yiw, [nañu xam ne] duñu sànk peyug kuy rafetal jëfam."
18,XUNT MA,31,"Ñooña ñeel na leen Àjjana dëkkuwaay boo xam ne ay dex dañuy daw ca suufam. Te deef na takkaayale ca foo fa ay lam yu wurus te danañu fa sol ay yére yu nëtëx, di yéréy sooy bu sew ak sooy bu tal, ñu sóonu ca seen lal ya. Ndaw yool bu neex, waay-waay ndaw yenduwaay bu rafet te neex !"
18,XUNT MA,32,"Joxleen léebuw ñaari góor ñoo xam ne : kenn ka jox Nañu ko tool bu am garabi reseñ, ñu wërsëgale leen ak garabi tàndarma, ñu def ca seen diggante ay tooli mbey."
18,XUNT MA,33,"Ñaari tool yépp ñu cay jële meññent mu dara wàññeekuwut. ñu xotti ca seen diggante ag dex."
18,XUNT MA,34,"Mu am meññent [mu bari] tax mu wax ak moroom ma ne ko : " Maa la ëpp alal te gën laa bari mbooloo "."
18,XUNT MA,35,"Mu dugg ca toolam te moom tooñ na boppam ; mu ne : " Yaakaar naa ne lii du jeex mukk,"
18,XUNT MA,36,"te yaakaaruma [foogu ma] jeexug àddina dana egsi. Te sax su ma [deeyoon] ba dellu ca sama Boroom fàwwu, danaa fa fekk lu gën lii cig daluwaay."
18,XUNT MA,37,"Moroom ma wax ak moom, tontu ko ne ko : " Moo ndax dangaa weddi Ki la binde ci suuf, topp ci toqit [gu jóge ci góor], topp Mu melal la nga di góor gu mat sëkk ?"
18,XUNT MA,38,"Waaye man, Moom Yàlla moo di sama Boroom ; te duma bokkaaleek sama Boroom kenn ?"
18,XUNT MA,39,"Lu teewoon ba ngay dugg ca tool ba nga wax ne : " Lu neex Yàlla [rekk ay am] ! Amul kenn ku am kàttan kudul Yàlla ". Ndeem danga maa gis ma gën laa néew alal aki doom,"
18,XUNT MA,40,"xéy-na sama Boroom jox ma lu gën sa tool, te yabal ca sa tool jéyya ju jóge asamaan ba mu nekk dénd bu amutul dara,"
18,XUNT MA,41,"walla ndox ma ŋiis te dootu ko ame feneen "."
18,XUNT MA,42,"Alageef na meññent ma mu xëy di moqarñi ñaari yoxoom ngir la mu ca tàbbal ci al al, te fekk tool ba yàqu na, garab ya daanu, dàmme ca dàtt ya. Mu naan : " Ay aka neexoon bokkaalewuma kenn ak sama Boroom ! "."
18,XUNT MA,43,"Te amatul mbooloo mu ko mëna dimbali kudul Yàlla. Te nekkul it di mënal boppam dara."
18,XUNT MA,44,"Fu mu doon, kaaraange ñeel na Yàlla ju dëggu ja. Mooy joxe gën ji yool ak gën ji muj."
18,XUNT MA,45,"Joxleen léebug dundu àddina. Dafa mel ni ndox mu ñu wàcce mu jóge asamaan ; tax gàncax ga jóge ci suuf sax. Mu mujj nekk mboob mu wow, ngelaw yi tasaare ko. Yàlla ku am kàttan la ci def lu ne !"
18,XUNT MA,46,"Alal aki doom ci yiy neexal àddina lañu bokk. Waaye way-des ya di [jëf] yu yiw, ñooy ya gën ca sa Boroom ci wàllu yool ak yaakaar."
18,XUNT MA,47,"Bis bañuy doxloo tundi doj yi nga gis suuf si maase nerr, ñu fang leen te duñu bàyyi kenn ci ñoom."
18,XUNT MA,48,"Te ñu werale leen ci sa kanamu Boroom ñu def ay sàppe. " Dangeen di sikk ci ne sàkk Nañu ab dig [bu ngeen di dekkee] "."
18,XUNT MA,49,"Ñu teg Téere ba. Nga gis saay-saay sa tiit ca la nekk ca biir, ñu naan : " Ngalla ñun, cëy waay téere bii, bàyyiwul lu tuuti, bàyy iwul lu rëy, bind na lépp ? " Ñu gis lañu defoon di lu teew. Te sa Boroom du tooñ kenn."
18,XUNT MA,50,"[Fàttalikul] ba ñu waxee Malaaka ya neleen : " Sujjóotleen ci Aadama ", ñu sujjóot [ñoom ñépp] ba mu des Ibliis, moom bokkoon na ca jinne ya, daldi sàqi ndigalu Bo roomam. Ndax dangeen koy jàppe xarit mooki sëtam, bàyyi ñu [ñun Yàlla], te ñoom seeni noon lañu ? Bon na, li tooñkat ya di weccee !"
18,XUNT MA,51,"Seedeloowunu leen it sos ga ñu sos seeni bakkan. Te it jàppewuma [ñiy sànk nit ñi] ñu may jàppale."
18,XUNT MA,52,"Ca bis ba Mu waxee ne : " Wooleen sama bokkaale ya ngeen sos ". Bu ñu leen woo dey, duñu leen wuyyu ndax def Nañu ci seen diggante aw xur."
18,XUNT MA,53,"Te saay-saay sa jenook Safara daldi foog ne dañu cay tàbbi te duñu ca am aw rawtukaay bu ñu ca rëccee."
18,XUNT MA,54,"Te ñun biral nañu ci Alxuraan jii, ngir nit ñi, léeb wu nekk. Waaye nit mooy ki gëna mëna dàggasante ci mbindeef yi."
18,XUNT MA,55,"Li tere nit ñi ñu gëm ba leen njub ga dikkalee, te ñu baalu seen Boroom, ludul dañoo bëgg mu dikkal leen la daloon seen maam ya, walla mbugal dikkal leen [mu leen bett] jàkkaarlook ñoom."
18,XUNT MA,56,"duñu yónni Yonent yi ludul ngir ñuy bégle, di xuppe. Te ña weddi di dàggasante cig neen, ngir bëgg cee yàq dëgg ga, di weddi Suñuy kàddu ak lañu leen di waare."
18,XUNT MA,57,"Ana ku gëna tooñ ku ñu waar ci kàdduy Boroomam, mu dëddu te fàtte la yaari yoxoom doon jëf ? ñun def nañu ci seeni xol muuraay ngir duñu ca am dégg-dégg aki saañ ca seeni nopp. Tax na boo leen woowee jëme leen ci njub, duñu gindiku ba fàwwu."
18,XUNT MA,58,"Te sa Boroom mooy Jéggalaakoon ba, di boroom yërmaande. Bu leen jàppe woon la ñuy fàggu [ciy jëf yu bon]. Kon Dana gaawal seen mbugal. Waaye am nañu àpp boo xam ne bu agsee, duñu am mukk ku leen musal kudul Moom."
18,XUNT MA,59,"[Noonu la] ñu alage woon dëkk yooyu ba ñu tooñee te ñu sàkkaloon alkaande ja ab àpp."
18,XUNT MA,60,"[Fàttalikul] ba Muusaa waxee surgaam ba ne ko : " Duma deñ di dox ba mbete ma eggee ca dajewaayu ñaari geej ya, walla may wéy jamano ju yàgg "."
18,XUNT MA,61,"Ba ñu eggee ñoom ñaar ca dajewaay ba, ñu fàtte ca diggante ba seenu jën, mu potoxlu daldi koy rëcc jëlu yoonam ca biir géej ga."
18,XUNT MA,62,"Ba ñu ko weesoo, mu ne surgaam ba : " Indil suñu añ : daj nañu coono ci suñu tukki bii "."
18,XUNT MA,63,"Mu tontu ne : " Ndax gisoo ba ñu toogee ca doj wa, damaa fàtte jën wa - te dara fàttewooluma ko ludul Séytaane mi tax xalaatuma ko - mu dem yoonam ci géej, lu yéeme "."
18,XUNT MA,64,"Muusaa ne ko : " Loolu lañu doon sàkku ". Ñu dellu fa ñu jaaroon di xeeñtu."
18,XUNT MA,65,"Ñu daje ak ab jaam ci sama jaam yi boo xam ne may Nañu ko yërmaande lu jóge ci ñun, te jàngal Nañu ko xam-xam bu bàyyikoo ci ñun."
18,XUNT MA,66,"Muusaa ne ko : " Ndax ma topp la ci kaw nga jàngal ma ci lu xamaleef na la ko ci luy gindee [ak xamle] ? "."
18,XUNT MA,67,"Mu tontu ko, ne: " Doo mëna ànd ak man ci sag muñ."
18,XUNT MA,68,"Naka ngay muñee ci loo xam ne peeguloo ko ci xam-xam ? "."
18,XUNT MA,69,"Mu ne ko : " Danga ma fekk bu soobee Yàlla ma di muñkat ; te duma moy sa lenn ndigal "."
18,XUNT MA,70,"Mu ne ko : " Boo ma toppee, bul ma laaj ci dara, ba kerook ma la ciy niital dara "."
18,XUNT MA,71,"Ñu ànd ñoom ñaar. Ba ñu duggee ci genn gaal, mu xar gaal ga. Muusaa ne ko : " Ndax danga koy xar ngir labal ña ca nekk ? Def nga jëf ju siibu ! "."
18,XUNT MA,72,"Mu ne ko : " Ndax waxuma la woon ne doo mëna ànd ak man ci sag muñ ? "."
18,XUNT MA,73,"Mu ne ko : " Bul ma jàppe ci lu ma fàtte ; te it bul ma togg-jëf ci sama mbir "."
18,XUNT MA,74,"Ñu demaat ba dajeek benn xale, mu rey ko. Muusaa ne ko : " Ndax dangay rey bakkan bu sell bu reyul bakkan ? Def nga jëf ju yéeme ! ""
18,XUNT MA,75,"Mu ne ko : " Ndax waxuma la woon ne mënuloo muñ li may def soo àndeek man ? ""
18,XUNT MA,76,"[Muusaa] toontu ko ne : " Saa yu ma la laajee menn mbir, kon bul àndateek man. Ndax am nga ngànt ci tàggook man "."
18,XUNT MA,77,"Ñuy dox ba egg cib dëkk, ñu sàkku ca waa dëkk ba lekk, ñu lànk leena ganale. Noona mu gis ab tabax buy bëgga daanu. Mu yékkatiwaat ko. [Muusaa] ne ko : " Su la neexoon dey nga laaj ag pey "."
18,XUNT MA,78,"Mu ne ko : " Maak yaw fii la ñuy tàqalikoo.Waaye danaa la leeralal mbirum li nga mënul woona muñ."
18,XUNT MA,79,"[Gaal ga ma bënoon], ay ndóol ñoo ko móomoon, daan ca daan seen doole ngir dundu. La tax ma bënn ko moo di dafa buur bu daan siif gépp gaal gu mu romb, ma bënn ko ngir mu bañ koo yóbb."
18,XUNT MA,80,"Xale [ba ma reyoon], ay waajuram dañoo doonoon ñu gëm Yàlla ; te su màggoon, danaleen weddiloo, beewloo leen."
18,XUNT MA,81,"ñu bëgg Yàlla soppil leen ko ku gëna sell, gëna toppi [waajuram]."
18,XUNT MA,82,"Tabax [ba ma doon yékkatiwaat], ñaari xale yu jirim ñoom la ko fa seen baay bàyyil; seen baay doonoon ku yiw, ku baax, am alal ju mu leen ca dencal. Sa Boroom bëgg su ñu màggee mëna gindiku jël seen alal joojee ci yërmaandey Yàlla. Defuma ko woon rekk ci sama coobarey bopp. Loolu kon mooy mbirum la nga mënul woona muñ "."
18,XUNT MA,83,"Danañu lay laaj ci mbirum [Sul-Qarnayni]. Neel : " Danaa leen jàngal na mu doxe woon "."
18,XUNT MA,84,"Mayoon Nañu ko kàttan ci kaw suuf ba mu mëna def lépp lu mu bëgg."
18,XUNT MA,85,"Mu sóobu bëgg-bëggam, topp aw yoon di dem."
18,XUNT MA,86,"Mu takk xare dem ba fa sowwu yem, mu fekk ne jant ba ma ngay sowe fa ndox ma ànd ak ban, mu fekk itam aw xeet [wa ko dëkke]. Ñu ne ko : " Fàwwu yaw Sul-Qarnayni ! nga mbugal leen walla nga yërëm leen "."
18,XUNT MA,87,"Mu wax ne : " Képp koo xam ne dafay tooñ, danañu ko mbugal fii ; te su delloo fa Boroomam, Dana ko mbugal mb ugal mu gëna tar."
18,XUNT MA,88,"Képp koo xam ne dafa gëm tey jëfu yiw, dana am pey gu gëna rafet. Te it fu mu tollu di gis yombal gu bawoo fi ñun "."
18,XUNT MA,89,"Mu dellu sóobu ci bëgg-bëggam."
18,XUNT MA,90,"Mu takk xare dem ba fa penku yem, mu fekk fa xeet wu amul lu leen yiiral tàngooru jant bi."
18,XUNT MA,91,"Mu wax ne : na ñu defoon ñële rekk la ñuy def ñii, waxoon nañu lépp la mu nar."
18,XUNT MA,92,"Mu wéyati ci bëgg-bëggamdi dox di wéy."
18,XUNT MA,93,"Muy dem ba fekk aw xur mu fekk aw xeet, woo xam ne, seeni wax xaw naa niru waxi nit."
18,XUNT MA,94,"Ñu ne ko : " Yaa juuja ak Maa juuja ay yàqkat lañu ci kaw suuf si. Moo ndax duñu la fey nga ñag suñu diggante ak ñoom ? ""
18,XUNT MA,95,"Mu neleen : " Li ma Yàlla defal moo gën ci man [seenug pey]. Li may laaj rekk mooy ngeen jàppale ma, danaa defar ab ñag seen diggante ak ñoom."
18,XUNT MA,96,"Indil-leen ma mbuluŋi weñ gu ñuul, te ngeen fatte ko bën-bën yii, te ngeen soy ko ba mu ruy, ngeen sotti ci betteex bi "."
18,XUNT MA,97,"Yaa juuja ak Maa juuja duñu ko mëna bënn te duñu ko mëna daane."
18,XUNT MA,98,"Sul-Qarnayni ne leen : " Lii dey xéewal la gu bawoo fa Yàlla. Waaye, Saa su digub Yàlla agsee, ca la koy màbb. Te digub Yàlla bi dëgg la te fàwwu mu dikk "."
18,XUNT MA,99,"Bu boobaa, nit ñi dañuy mbëkkënte ni ay duusi géej, bu ñu walee buftu ba, ñu daldi leen di dajale ñoom ñépp."
18,XUNT MA,100,"Ca boobale bis Danañu gaaral yéefër yi ca Safara,"
18,XUNT MA,101,"[yéefër] yi nga xam ne dañu daan muur seeni gët ngir baña gis Suñuy tegtal, te daan ko baña dégg."
18,XUNT MA,102,"Ndax ña weddi [yéefër ya], dañoo njort ne mën nañoo am wéeruwaay ci sama jaam ñi féddiku Ma ? Déedéet yéefër yi Safara la leen di xaaroo de."
18,XUNT MA,103,"Neel : " Moo ndax duma leen xamal ñi gëna sànk seen jëf ?"
18,XUNT MA,104,"Ñoo di gaa ña nga xam ne sànk nañu seeni jëf, dara baaxu ca, ba noppi ñuy njort ne li ñuy jëf baax na."
18,XUNT MA,105,"Ñoom ñoo di ña daan weddi kàdduy Yàlla seen Boroom ak daje ga ñu nara dajeek Moom. Seeni jëf sippiku na ". Kenn duleen peeseel dara."
18,XUNT MA,106,"Loola moo tax ñu feye leen Safara, ngir lañu weddi woon tey jàppe Suñuy kàddu ak Suñuy Yonent ay caaxaan."
18,XUNT MA,107,"Ña gëmoon tey jëfu yiw, Àjjana [Firdawsi] mooy seen wàccuwaay,"
18,XUNT MA,108,"dañu fay béel te duñu ko bëgga weccee."
18,XUNT MA,109,"Waxalne : " Su ndoxum géej gi doonoon daa, ñu di ca binde kàdduy Yàlla yi, kon ndox ma dana jeex balaa kàddu ya di mat, doonte la sax dañu cay dolliwaat lu tollu ni géej ya "."
18,XUNT MA,110,"Neel : " Man dey mbindéef laa ni yéen. Dañu may soloo rekk, waaye li wóor moo di seen Yàlla jenn rekk la ! [Kon nag], képp ku yaakaar dajeek Boroomam, nay jëf jëf yu yiw te bu mu bokkaale dara ak Boroomam [na ko jaamu Moom doŋŋ] "."
19,MARYAAMA,1,"Kaaf, xaa, Yaa, Ayin, Saad."
19,MARYAAMA,2,"[Fàttalikul] firndey yërmaandey sa Boroom ca jaamam ba Sakariyaa."
19,MARYAAMA,3,"Jamono ja muy ñaan Boroomam ci ag yalu,"
19,MARYAAMA,4,"mu ñaanoon ne : " Yaw Boroom bi, sama kàttan néew na, sama bopp bi bijjaaw na. Te mësumaa sooy ci ñaan la."
19,MARYAAMA,5,"Te man dey tiit naa ci ñi may donn [ëllëg]. Te sama soxna jaasir la. Ay waay may ma doom"
19,MARYAAMA,6,"[doom] ju may donn, di donn itam njabootug Yànqooba. Te nga def ko muy kuy gërëm "."
19,MARYAAMA,7," " Éy Sakariyaa, ñoo ngi lay bégal ci ne [danga am] doom ju tudd Yaxyaa. Te turam woowu kenn masu koo am "."
19,MARYAAMA,8,"Mu ne : " Waaw yaw Boroom bi, ana fan la ma doom di bawoo te sama soxna di ku jaasir, man itam ma màggat ba kum ur ? ""
19,MARYAAMA,9,"Mu ne ko : " Aa ! Loolu la sa Boroom wax de. Te lu ñàkk solo la ci man ndax maa la bindoon ba nga doonagul dara "."
19,MARYAAMA,10,"Mu ne ko : " [Yàlla] sama Boroom, defal ma màndarga ". Mu ne ko : " Sa màndarga mooy danga am ñetti fan yoo dul mëna waxante."
19,MARYAAMA,11,"Mu daldi génne ca fa [mu doon jaaamoo Yàlla] ; jottale leen ne nañuy sàbbal Yàlla suba ak ngoon."
19,MARYAAMA,12,"" Éy Yaxyaa, jàngal Téere ba [cig settantal] ! ".Jox Nañu la xam-xamu xereñe [àtte ya] ca ba nga doonee ndaw,"
19,MARYAAMA,13,"ci ag ñeewant ak ug sellal. Mu doono on ku ragal Yàlla,"
19,MARYAAMA,14,"di ku toppoon ay waajuram ; doonutoon ku fétterlu mbaa muy kut."
19,MARYAAMA,15,"Te jàmm rekk la am ca ba mu juddoo ak ca ba muy dee, ak ca ba muy dekkiwaat !"
19,MARYAAMA,16,"[Fàttalikul], ca Téere ba, Maryaama ba mu fàddoo mbokk ya, génn dem fa penku dëkk ba."
19,MARYAAMA,17,"Mu wutoon kiiraay seen diggante. ñu daldi yónni ci moom Suñu ruu [Malaaka] mu yor jëmmi nit [Jibriil]."
19,MARYAAMA,18,"[Maryaama] daldi ne : " Man dey maa ngi sàkku ci yërëmaakoon bi [Yàlla] mu musal ma ci yaw ndeem ku ragal Yàlla nga."
19,MARYAAMA,19,"Malaaka ma [Jibriil] ne ko : " Man dey ndawul sa Boroom laa [damaa ñëw] ngir may la doom ju sell "."
19,MARYAAMA,20,"Mu ne ko : " Man naka laay ame doom, te génn góor masumaa laal, te duma ku baaloy ? ""
19,MARYAAMA,21,"Mu ne ko : " Loolu la sa Boroom wax ! Te lu yomb la ci Man ! Lii dafay doon kéemaan ci nit ñi, ak yërmaande wu bawoo fa Yàlla. Dogal ba sotti na "."
19,MARYAAMA,22,"Mu daldi ëmb, daldi dem ca bérab bu sori."
19,MARYAAMA,23,"Mat ma dikkal ko mu wattatu ba ca benn dàttu tàndarma, mu daldi ne: " Aka neexoon ma dee lu jiitu ! Kon fàttees na ma ! ""
19,MARYAAMA,24,"Mu daldi koy woo ci ronam, ne ko : " Bul ragal, bul jàq. Yàlla defal na la ag dex ci sa ron [ci suuf] ndox."
19,MARYAAMA,25,"Gësëmal tàndarma gi : meññent mu nooy dana rot ci say tànk."
19,MARYAAMA,26,"Lekkal te naan te dalal sam xel ! Nit koo fi mëna gis nee ko: " Damaa woor, tey duma wax ak kenn nit "."
19,MARYAAMA,27,"Mu lewu [doom ja] indi ko fa mbokk ya. Ñu ne ko : " Indi nga fi mbir mu juunu !"
19,MARYAAMA,28,"Yaw jigéenub xaaruuna bi, sa baay de doonul woon ku bon, sa yaay it du ku baaloy [taxawaalukat] "."
19,MARYAAMA,29,"Mu joxoñ leen liir ba. Ñu ne ko : " Naka la ñuy waxeek liir bu tëdd ciy laltaay ? ""
19,MARYAAMA,30,"Liir ba daldi ne : " Man dey jaamub Yàlla laa. Jox na ma Téere ba, def ma ab Yonent."
19,MARYAAMA,31,"Te it, defna ma ku barkeel [sakkan]fu ma mëna nekk; dénk ma ma taxawal julli, di natt asaka feek maa ngi dundu ;"
19,MARYAAMA,32,"tey topp sama yaay. Te doonuma kuy fétterlu, ku texeedi."
19,MARYAAMA,33,"Jàmm rekk laay am bis ba ma juddoo, ak ca bis ba may dee ak bis ba may dekkiwaat "."
19,MARYAAMA,34,"Loolu mooy mbirum Iisaa doomu Maryam, wax jii moo cay dëgg ca la ngeen doon werante."
19,MARYAAMA,35,"Yellul ci Yàlla muy jàppe kenn doomam. Cëy sellam ga ! Bu bëggee menn mbir, Danaan : " Nekkal ! " mu daldi nekk."
19,MARYAAMA,36," " Te nag Yàlla moo di sama Boroom, di seen Boroom. Jaamuleen ko. Lii moo di yoon wu jub wi xocc "."
19,MARYAAMA,37,"Kurél yi juuyoo nañu ci seen digg ante. Ñay weddi, xuru Safara ñeel na leen ca teewaayub bis bu màgg ba !"
19,MARYAAMA,38,"[Bu bis baa, tooñkat yi danañu dégg], danañu gis ! Waaye tey fii ci àddina, ñi ngi ci réer gu bir."
19,MARYAAMA,39,"Nanga leen xupp ci tiisu bisub jagle ga ; ndax àtte ba dog na te ñoom ña nga cig càggante te duñu gëm."
19,MARYAAMA,40,"ñun nooy donnu suuf si ak lépp lu nekk ci kawam, te it fi ñun la ñuy dellusi [Bis-pénc ba]."
19,MARYAAMA,41,"[Fàttalikul] Ibraayma ca Téere ba, moom dey ku dëggu woon la, di ab Yonent."
19,MARYAAMA,42,"[Fàttalikul] ba mu waxee baayam ne ko : " Ana lan moo tax ngay jaamu loo xam ne du dégg du gis, te du la fajal dara ?"
19,MARYAAMA,43,"Man sama baay, man dey am naa ci xam-xam loo xam ne yaw amoo ko ; topp ma, kon dey danaa la gindi, [teg la] ci yoon wu jub wa."
19,MARYAAMA,44,"Yaw sama baay, bul di jaamu Séytaane, ndax Sé ytaane kat moykatub Yàlla la."
19,MARYAAMA,45,"Yaw sama baay, man dey ragal naa mbugalum Yàlla dal la nga fay lëkkook Séytaane "."
19,MARYAAMA,46,"Baayam daldi ne ko : " Moo Ibraayma, ndax dangaa bañ sama yàlla jii ? Soo bàyyilwul [lii ngay wax], danaa la yóori xeer [ba nga dee], te sax génnal topp sa një "."
19,MARYAAMA,47,"[Ibraayma] ne ko : " Yal na jàmm nekk ci yaw ". " Danaa la sàkkul njéggal ci sama Boroom ndax Ku ma teral la."
19,MARYAAMA,48,"Danaa leen beru yéen ak ñi ngeen di jaamu te du Yàlla, tey ñaan sama Boroom. Yaakaar naa ne duma xañ "."
19,MARYAAMA,49,"Ba mu leen beroo, [dëddu leen] ñoom ak lañu daan jaamu te duñu Yàlla, booba Lañu ko may Isaaqa ak Yànqooba ; def leen ñoom ñaar ñépp ñu di ay Yonent."
19,MARYAAMA,50,"ñu daldi leen may ci Suñu yërmaande, defal leen làmmiñ wu dëggu wu kawe."
19,MARYAAMA,51,"[Fàttalikul] Muusaa ca Téere ba. Moom dey ku sellal la woon, di ku ñu soloo, di ab Yonent."
19,MARYAAMA,52,"Woo Nañu ko ca wetug ndeyjooru tundu Sinaay wa, sësloo ko rëkk ci ñun."
19,MARYAAMA,53,"ñu daldi koy may ci Suñu yërmaande, defal ko mbokkam ma Aaruuna mu di ab Yonent."
19,MARYAAMA,54,"[Fàttalikul] Ism ayla ca Téere ba. Doonoon na boroom dégg bu dëggu ; dib Yonent."
19,MARYAAMA,55,"Daa woon na digal njabootam taxawal julli ak asaka, di ku amoom ngërëmul Yàlla."
19,MARYAAMA,56,"Fàttalikul Idriisa ca Téere ba. Moom dey ku dëddu la woon, di ab Yonent."
19,MARYAAMA,57,"Mayoon Nañu ko daraja ju kawe."
19,MARYAAMA,58,"Ñooña ñooy ña nga xam ne Yàlla wàcceloon na leen xéewalam ca Yonent ya, ak ca sëti Aadama, ak ña àndoon ak Nóoyin ca gaal ga, ak ña bokk ca sëti Ibraayma ak ca ñu ñu gindi woon te tànnoon leen. Te saa su ñu mësaa na jàng kàdduy Yàlla fa ñoom, ñu rot sujjóot boole kooki jooy."
19,MARYAAMA,59,"Seen ginnaaw mu am ñu leen wuutu, sànk julli, topp seeni bànneex. Ñooña danañu dajeek tuskare,"
19,MARYAAMA,60,"ba mu des ku tuub te gëm tey jëfu yiw : ñooña danañu tàbbi Àjjana te keen duleen tooñ ci dara [wàññi seenug pey],"
19,MARYAAMA,61,"àjjana yu sax ya, àjjana ya Yàlla dig jaamam ña ci kumpa te digub Yàlla fàwwu mu ñëw."
19,MARYAAMA,62,"Duñu fa dégg lenn coow ; daldi leen kañ ci : " Jàmm " ; te ñam ya du dogamtal suba ak ngoon."
19,MARYAAMA,63,"Àjjana jooju la ñuy donnale képp ku ragal Yàlla ci Suñu jaam ñi."
19,MARYAAMA,64," " duñu wàcce ca Àjjana ja ludul ci ndigalul Yàlla. Mooy Boroom li wéy ak li teew ak liy ñëw. Sa Boroom du fàtte de."
19,MARYAAMA,65,"Boroom asamaan yi ak suuf si ak li nekk ci seen diggante. Nanga ko jaamu te nanga sax ci jaamu Ko. Waaw ndax xamal nga ko benn tura ndoo? Mukk amul ""
19,MARYAAMA,66,"Nit nag di wax naan : " Ndax su ma dee danañu ma génnewaat may dundu ? ""
19,MARYAAMA,67,"Moo ndax nit dafa fàttalikuwul ne ñoo ko bindoon bu njëkk te doonutoon dara ?"
19,MARYAAMA,68,"Giñ naa ci sa màggug Boroom ne Danañu leen pang [dajale] ñook séytaane ya ba ñu yemb. ñu wërële leen ca Safara ñu sukk fa."
19,MARYAAMA,69,"Ba noppi nag, ñuy rocci ci xeet wu nekk kan moo ca gën tar ug féttéerlu ca Yàlla."
19,MARYAAMA,70,"ñoo gëna xam kan moo gëna yeyoo jaaru ca Safara."
19,MARYAAMA,71,"Ñéppa fay jaar, Yàlla dogal na ko ba noppi."
19,MARYAAMA,72,"Bu ko de fee ñu musal ñi ragal Yàlla, daldi fay bàyyi tooñkat ya ñu sukk."
19,MARYAAMA,73,"Saa su ñu jàngee Suñuy laaya ca ñoom, muy lu leer nàññ, yéefër ya dañuy daldi wax ne gëmunu leen : " Ana suñu ñaari kurél yi ban moo ci ëpp daraja ? ""
19,MARYAAMA,74,"Aka bari ña ñu alagoon ca ña le en jiitu, ñoo xam ne ñoo leen ëppoon alal, gën leena jekk ?"
19,MARYAAMA,75,"Neel : " Ku nekk cig réer, Yàlla da koy yoor ba mu ne ticcët ca lañu ko doon dig, benn muy mbugal walla muy Bis-pénc ba. Bu boobaa danañu xam ñoo, ana kan moo yées wàccuwaay te gëna néew do ole [ci way-gëm ña ak yéefër ya] "."
19,MARYAAMA,76,"Yàlla dana dolli njub ña gindiku woon. Jëf yuy des te di yu jiw [sell] moo gëna ëpp ab yool fa sa Boroom te moo gën wàccuwaay."
19,MARYAAMA,77,"Xanaa gisoo ka weddi Suñuy kàddu bay wax naan : " [Ak lu mëna xew], man danaa am alal aki doom " ?"
19,MARYAAMA,78,"Moo ndax dafa xam kumpa, walla mu digaaleek Yàlla ?"
19,MARYAAMA,79,"Déewallaay ! Danañu bind la muy wax, te it Danañu ko mbugal."
19,MARYAAMA,80,"[Doom ya ak alal ja] Dana ñu ko donn, te buy dikk fi ñun jubbu boppam lay àndal."
19,MARYAAMA,81,"Dañuy jàpp leneen ludul Yàlla [di ko jaamu] ngir ame ca teraanga [dimbal]."
19,MARYAAMA,82,"Ndaw njombe ! [Ya ñu doon jaamu] dana weddi jaamu googee te dañuy far safaanoo"
19,MARYAAMA,83,"Xanaa gisoo ne Danañu yebal Séy taane ca yéefër ya ñu leen di jax-jaxee ?"
19,MARYAAMA,84,"Bul yàkkamti seen mbir : dafa am rekk lu ñu leen di nége."
19,MARYAAMA,85,"Bis bañuy pang ña ragal ña Yàlla jëme leen ca Yërëmaakoon ba ñu di ay mbooloo,"
19,MARYAAMA,86,"ñu sëkkëtal tooñkat ya jëme leen Safara ñuy sërëx-sërëxi,"
19,MARYAAMA,87,"[Bis booba] kenn du mëna ramm kudul ku ko Yàlla digal."
19,MARYAAMA,88,"Ñuy wax it naan : " [Yàlla] Yërëmaakoon ba amna doom ! ""
19,MARYAAMA,89,"Indi ngeen lu juunu !"
19,MARYAAMA,90,"[Loo xam ne] asamaan yi xaw na cee xottiku, suuf si xar, tundi doj yi màbb [ngir wax jooju],"
19,MARYAAMA,91,"ña wax ne alamikk Yàlla amna doom,"
19,MARYAAMA,92,"Waay-waay yellut ci Yërëmaakoon bi muy am doom waay !"
19,MARYAAMA,93,"Képp ku nekk ci asamaan yi ak suuf si, jaamub Yàlla rekk lay doon."
19,MARYAAMA,94,"[Moom Yàlla] xam na fa ñu nekk ak na ñu day [na ñu tollu]."
19,MARYAAMA,95,"Te bu Bis-pénc baa, bindéef yépp danañu taxaw ci kanamam kennoo kenn."
19,MARYAAMA,96,"Ña gëm tey jëfu yiw, Yàlla danaleen sagoo."
19,MARYAAMA,97,"Yombalal Nañu la Téere bii, jaarale ko ci saw làmmiñ ngir nga bégal ci ñi ragal Yàlla te xupp ca ña dëgër bopp [weddi]."
19,MARYAAMA,98,"Aka bari li ñu alag ca xeet ya leen jiitu woon ! Moo ndax gisati nga lu ca bokk ? Mbaa nga déggati seenum riir ?"
20,TAA-xAA,1,"Taa xaa."
20,TAA-xAA,2,"Wàccewunu Alxuraan jii ci yaw ngir nga texeedi [tiis],"
20,TAA-xAA,3,"[waaye] Dañu koo wàcce ngir muy waar ñi ragal Yàlla,"
20,TAA-xAA,4,"dafa wàcc bawoo ca Ka bind suuf si ak asamaan yu kawe ya."
20,TAA-xAA,5,"Yàllaa nga yemoo ca Gàngunaay ga [Aras]."
20,TAA-xAA,6,"Moo moom li nekk ci asamaan yi ak ci suuf si ak li nekk ci seen diggante, ak li nekk ci ron déeley suuf si."
20,TAA-xAA,7,"Soo dee jóoru say wax it, Moom xam na mbóot ak la gëna nëbbu."
20,TAA-xAA,8,"Yàlla mooy Yàlla ! Amul jeneen yàlla ju dul Moom ! Moo moom tur yi gëna rafet."
20,TAA-xAA,9,"Moo ndax xam nga xibaari Muusaa ?"
20,TAA-xAA,10,"Ba mu gisee aw safara, mu ne njabootam : " Xaarleen ma fii ! Lële ma séen dey aw safara la ; Amaana ma jële fa aw xal, walla ma fekk fa ku ma gindi [teg ma ci yoon] "."
20,TAA-xAA,11,"Ba mu agsee ci safara wa, mu am lu ko woo ne ko : " Éy Muusaa !"
20,TAA-xAA,12,"Man maay sa Boroom. Summil say dàll : yaa ngi ci biir xur wu sell wu ñuy wax [Tuwaa]."
20,TAA-xAA,13,"Dama laa tànn. Kon déggal li Ma lay soloo."
20,TAA-xAA,14,"Man mii maay Yàlla : amul jeneen yàlla ju dul Man. Nanga may jaamu, tey taxawal julli, di Ma màggal."
20,TAA-xAA,15,"Te Bis-pénc ba daanaka ñëw na. Dama koo xawa làq rekk ngir fey bakkan bu nekk la muy jëf."
20,TAA-xAA,16,"[Kon farlul ba] képp ku gëmul tey topp bànneexam, bañ laa gàllankoor ngay alku."
20,TAA-xAA,17,"Waaw Muusaa, li nekk ci sa loxo ndeyjoor lan la ? ""
20,TAA-xAA,18,"Mu wax ne : " Samaw yet la, dama ciy sukkóotu, di ci waññ samag jur ak yeneeni mbir "."
20,TAA-xAA,19,"[Yàlla ne ko] : " Sànni ko yaw Muusaa "."
20,TAA-xAA,20,"Mu sànni ko : ndekete yoo jaana ngay bélaw-bélawi."
20,TAA-xAA,21,"Mu ne ko : " Jël ko : Danañu ko delloo na mu meloon, bul ragal."
20,TAA-xAA,22,"Te nga dugal sa loxo ci sa biir poqotaan : mu génn weex tàll lool, di geneen kéemaan"
20,TAA-xAA,23,"[Lii lépp] Dañu la koo waajale ngir won la ci Suñu kéemtaan yu màgg yi."
20,TAA-xAA,24,"Demal ca Firawna, moom dafa beew."
20,TAA-xAA,25,"[Muusaa] ne ko : " Yaw sama Boroom, leeralal ma sama dënn [mëna dékku lu bari],"
20,TAA-xAA,26,"te nga yombalal ma sama soloo sii,"
20,TAA-xAA,27,"te nga leeral samaw làmmiñ,"
20,TAA-xAA,28,"ba ñu mëna xam sam ay wax,"
20,TAA-xAA,29,"te nga may ma, defal ma ci samag njaboot ku may jàppale :"
20,TAA-xAA,30,"Te mu far doon sax xaaruuna, sama mbokk,"
20,TAA-xAA,31,"Doolel ma ci moom !"
20,TAA-xAA,32,"te boole ko ci samay mbir,"
20,TAA-xAA,33,"ngir ñu mën di la sàbbaal lu bari,"
20,TAA-xAA,34,"di La tuddu, di la fàttaliku lu bari."
20,TAA-xAA,35,"Te Yaa gëna xam suñuy mbir, Yaa ñu gëna gis "."
20,TAA-xAA,36,"[Yàlla] tontu ne : " Li nga doon laaj [di ko ñaan] am nga ko."
20,TAA-xAA,37,"Te it, wér na ne xéewaloon Nañu la feneen,"
20,TAA-xAA,38,"Ba ñu déggalee sa yaay lañu ko déggal :"
20,TAA-xAA,39,"Ne ko na sànni liir ba ca kees ga, sànni kees ga ca ndox ma, ndox ma dana ko gëq ca tefes ga ; samab noon, dib noonam moo koy jël ". Yaw Muusaa, defal naa la Samag cofeel, te it ci Samag càmm nga màgge."
20,TAA-xAA,40,"[Fàttalikul] ba sa jigéen ba di dox te naan leen : " Ndax duma leen tegtal ci ku ko mëna yar ? " Ba tax ñu delloo la fa sa yaay ngir xelam dal, mu baña yàq. Nga reyoon bakkan, ñu musal la ca mbamb ma ; ñu fitnaaloon la, nattu la lu yàgg. Nga demoon fa waa Madiyaana ba am fa ay at. Ba tey jii yaa ngi nii ci àpp bu ma dogaloon."
20,TAA-xAA,41,"Maa la bind ngir Sama mbiri bopp."
20,TAA-xAA,42,"Demal yaak sa mbokk ngeen yor samay kàddu ; te buleen sàggane di Ma jaamu."
20,TAA-xAA,43,"Demleen yéen ñaar fa Firawna : ndax moom dafa beew."
20,TAA-xAA,44,"Nangeen wax ak moom wax ju nooy. Ndax amaana mu waaru walla mu ragal Yàlla ?"
20,TAA-xAA,45,"Ñu ne Ko : " Yaw suñu Boroom, ñun dey dañuy ragal, bu ñu demee fa moom, mu jaay ñu doole "."
20,TAA-xAA,46,"[Yàlla]neleen : " Buleen ragal, yéen laa àndal : Maa ngi dégg di gis."
20,TAA-xAA,47,"Demleen fa Moom ne ko : " Ñun ñaar ñii ndawi Yàlla lañu. Delloo ñu waa Banii-Israayiila [ñi nga jàppe jaam] te buleen mbugalati. Ndax indi nañu ci yaw ay kàddu yu jóge fa sa Boroom. Te jàmmi Yàlla nay nekk ca kay topp njub ga !"
20,TAA-xAA,48,"Xamalees nañu ne : képp ku weddi te dummóoyu [kàdduy Yàlla], kooka mbugal dana ko dal "."
20,TAA-xAA,49,"[Firawna] neleen : " Waaw yéen ñaar kan moo di seen Boroom ? ""
20,TAA-xAA,50,"Mu ne ko : " Suñu Boroom, Moo sos mbindéef yépp, te Mooy gindee "."
20,TAA-xAA,51,"[Firawna] ne ko : " Waaw xeet ya jiitu woon, ñ oom luy xala doon seenub àtte ? "."
20,TAA-xAA,52,"Mu ne ko : " Seeni mbira nga ca Téere ba fa sa Boroom. Sama Boroom du juum, du fàtte."
20,TAA-xAA,53,"Sama Boroom bi nga xam ne Moo leen defal suuf si laltaay [maasale ko], defal leen ci ay yoon [ngeen di jokkoo] ; Mu wàcce am ndox mu bawoo asamaan, ñu di ca génne ay xeeti gàncax yu wuute. ""
20,TAA-xAA,54," " Lekk-leen te sàmm seenug jur ". Ay kéemaana ngi ci loolu, ñeel aw nit ñu am xel."
20,TAA-xAA,55,"[Ci suuf si] lañu leen binde, ci lañu leen di delloo, te ci lañu leen dellu génnewaat weneen yoon."
20,TAA-xAA,56,"Won Nañu ko Suñu kéemaan yépp mu lànk weddi [Yàlla]."
20,TAA-xAA,57,"Mu daldi ne : " Waaw yaw Muusaa, danga ñoo bëgg génne ci suñuy suuf ak sa njibar gi ?"
20,TAA-xAA,58,"Danañu la indil njibar gu ni mel. ñu sàkk bis ak barab te kenn bañ koo wuute ci ñun ñépp "."
20,TAA-xAA,59,"Mu wax ne : " Kon jàpp nañu bis ba ñu daan daje, di ca fo. Ca yoor-yoor ba "."
20,TAA-xAA,60,"Firawna daldi dëddu, dem dajale ay pexeem, daldi dellusiwaat."
20,TAA-xAA,61,"Muusaa neleen : " Tuskare ngeen ! Fexeleen ba bu leen duural Yàlla ay fen : kon Mu toroxal leen de. Te duurkat sooy nañu "."
20,TAA-xAA,62,"Ñu xëccoo ca seen biir, gise, déeyoo di yum-yumi."
20,TAA-xAA,63,"Ñu daldi wax ne : " Ñaar ñii dey, ay jibar lañu, li leen taxa jóg moo di génneleen ci seenum réew, not leen ba fàwwu."
20,TAA-xAA,64,"Kon booleleen seeni pexe, doon jenn jëmm bisub tey bii. Ku not rekk raw nga ba fàwwu "."
20,TAA-xAA,65,"Ñu ne ko : " Yaw Muusaa, benn nga jëkka sànni, walla ñun nooy jëkka sànni ? ""
20,TAA-xAA,66,"[Muusaa neleen] : " Sànnileen ". Ñu daldi sànni seeni yet aki buum ca seenug njibar mu mel ni yëf yaa ngay dox di yëngatu."
20,TAA-xAA,67,"Muusaa xawa amum tiit ci boppam."
20,TAA-xAA,68,"ñu ne ko : " Bul ragal [yaa leen mën], yaa leen fare kaw."
20,TAA-xAA,69,"Sànnil li ci sa loxo ndeyjoor [yet wa] ; li ñuy wone lépp pexey njibarkat doŋŋ la ; te njibarkat moom fàwwu ay tappaleem naaxsaay ". Ba mu ko sànni, yet waa daldi wann yooya yépp"
20,TAA-xAA,70,"Njibarkat yépp far daldi tëdd ci suuf sujjóot, daldi ne : " Gëm nañu bis niki tey Yàllaay Muusaa ak xaaruuna "."
20,TAA-xAA,71,"[Firawna] neleen : " Gëmoon ngeen ko la jiitu lii. [Xam naa ne] Muusaa mooy kàndiŋ mi leen jàngal ag njibar. Danaa dàgg seeni tànk ak seeni yoxo cig jàllawle, danaa leen daaj ci dàtti tàndarma yi, dangeen xam kan ci ñun moo gëna mettile te gëna tarle mbugal "."
20,TAA-xAA,72,"Ñu ne ko : " Yàlla mi ñu bind ak kàddoom yii Mu ñu indil moo ñu la gënal fàwwu. Dogalal loo bëgga dogal. Waaye nag say àtte moom àddina rekk la yem."
20,TAA-xAA,73,"ñun dey gëm nañu suñu Boroom ngir mu jéggal ñu suñuy bàkkaar, ak njibar gii nga ñu jaay doole ba tax ñu def ko ". Te Yàlla Moo gën te Mooy des."
20,TAA-xAA,74,"Kuy saay-saay ba dem fa Boroomam, dana tàbbi Safara te du fa dee du fa dundu."
20,TAA-xAA,75,"Kuy gëm Yàlla aka def yiw ba dem fa Yàlla, ñooña danañu am ay daraja yu kawe,"
20,TAA-xAA,76,"ay àjjana yu sax yoo xam ne ay dex ñooy daw ci suufam te dañu fay béel. Loolu moo di peyug képp kuy sellal."
20,TAA-xAA,77,"Digal Nañu Muusaa [soloo ko]ne ko : " Nga rañaan ak sama jaam ñi, nanga leen sàkkal aw yoonu suuf wu wow ca biir géej ga : bul ragal ku lay dab walla ngay tiit "."
20,TAA-xAA,78,"Firawna ak ug xareem topp leen. Duus ya labal leen."
20,TAA-xAA,79,"Firawna sànk na aw nitam, te farul gindiku."
20,TAA-xAA,80,"Éy yéen waa giir Banii-Israayiil, musal Nañu leen ci seenub noon, ñu digeek yéen fa wàllug ndeyjooru tundu Sinaay wa. ñu wà cceel leen yàpp."
20,TAA-xAA,81," " Lekk-leen ci lu teey [sell] li ñu leen wërsëgale te buleen ca beew, [bu ngeen beewee], kon Sama mer day wàcc ci seen kaw : te képp ku Sama mer wàcc ci kawam, sànku na."
20,TAA-xAA,82,"Te moo ne Man dey ab Jéggalaakoon laa ci képp ku tuub, te gëm, te jëfu yiw tey jubal "."
20,TAA-xAA,83," " Waaw Muusaa, ana lan moo tax nga jiitu saw nit ? ""
20,TAA-xAA,84,"Mu ne ko ñoom dey ñanga ca sama ginnaaw. Ma yàkkamtee agsi ci Yaw ba am sa ngërëm."
20,TAA-xAA,85,"[Yàlla] ne ko : " Nattu woon Nañu saw nit sa ginnaaw. Saamiriyu ñëw moom sànk leen "."
20,TAA-xAA,86,"Muusaa dellu fa nitam ña mer bay fuur ; neleen : " Yéen samaw nit, ndax Yàlla digu leen woon dig wu rafet ? Walla dig wa dafa yàgg ? Walla dangeen bëgg merum Yàlla wàcc ci seen kaw, ba tax ngeen wuute samag dig ay yéen ? ""
20,TAA-xAA,87,"Ñu ne ko : " Wuute wuñu sab dig. Waaye dañu ñoo nax sànniloo ñu takkaay ya ; ca noona la ko Saamiriyu sànnee ca safara wa."
20,TAA-xAA,88,"Daldi leen cay génneel aw sëll [nag]. Neleen : " Mooy seen yàlla ; ñu daldi fàtte Yàllay Muusaa " !"
20,TAA-xAA,89,"Moo ndax dañoo gisul ne bu ñul wax ak moom du toontu, te mënuleena lor, mënuleena jariñ dara ?"
20,TAA-xAA,90,"Aaruuna moom waxoon na leen bu njëkk neleen: " Yéen samaw nit, lii ngeen nekk aw sànje la. Waaye seen Boroom moo di Yërëmaakoon bi. Toppleen ma te wéyal samay ndigal "."
20,TAA-xAA,91,"Ñu ne ko : " duñu fi jóge mukk ba ba Muusaa di dellusi fi ñun "."
20,TAA-xAA,92,"[Ba Muusaa dellusee] ne : " Yaw Aaruuna, lan moo tere woon nga waar leen ba ñu sànkoo."
20,TAA-xAA,93,"Danga maa toppatul walla dangaa mooy léegi samay ndigal ? ""
20,TAA-xAA,94,"[Aaruuna] ne ko : " Doom ndey, bul bipp samab sikkim mbaa sama kawari bopp. Damaa ragaloon nga naan ma : " Féewale nga giiru Bani-Israayiila, toppoo sama ndigal, [lii rekk la] "."
20,TAA-xAA,95,"Muusaa ne : " Ayca Saamiriyu, waxal book ? ""
20,TAA-xAA,96,"Mu ne : " Gis naa lu ñu gisul : ma daldi ŋoor ci suufi jeexiti Yonent bi, daldi koy sànni li am am. Loolu la ma sama xel joxoon "."
20,TAA-xAA,97,"[Muusaa] daldi ne ko : " Ayca, demal. Toppal sa një : " Dootoo jegeñ kenn ! " Te am nga dig boo dul wuute. Te xoolal sa yàlla ji nga daan jaamu. Danañu ko lakk, sànni ko ca ndox ma."
20,TAA-xAA,98,"[Seen Yàlla tigi] mooy Yàlla jenn ja, amul jeneen ju dul Moom. Moo xam lépp."
20,TAA-xAA,99,"Noonu lañu lay nettalee xew-xewi ña jiitu woon. Indil naa la njàng mu bawoo fi Man."
20,TAA-xAA,100,"Ku ko dummóoyu [kàddu yooyu], bu Bis-pénc baa, dana yenu ay bàkkaar [mbugal] ;"
20,TAA-xAA,101,"te dañu cay béelbu keroo gee [Bis-pénc ba], ndaw yen bu bon,"
20,TAA-xAA,102,"bis ba ñu walee [ëf] buftu ba, bis boobee, Danañu pang tooñkat ya ñuy fér-féri [ndax tiit] !"
20,TAA-xAA,103,"Ñuy déeyante ca seen biir naan : " Yéen kat fukki fan doŋŋ ngeen am àddina " !"
20,TAA-xAA,104,"ñun [Yàlla] ñoo gëna xam la ñuy wax, far ka leen gëna kaanu naan : " Aa yéen kat benn fan doŋŋ ngeen am àddina "."
20,TAA-xAA,105,"Ñii nga lay laaj ci dundi doj yi [naka lay mujje]. Neel : " Yàlla danaleen moxoñe,"
20,TAA-xAA,106,"bàyyi ko mu ne ag joor gu ne càndaŋ"
20,TAA-xAA,107,"dootoo gis ab nóox-nóox walla ab junni-junni, léppay maase nerr."
20,TAA-xAA,108,"Ca Bis booba ñépp danañu topp wootekat ba ; kàddu yépp ne xuum [cëy Yàlla Yërëmaakoon bi]. Doofa dégg ludul kuy dée [di wax ndànk]."
20,TAA-xAA,109,"Bisub kerook, kenn du fa mëna ramm kudul koo xam ne Yërëmaakoon baa ko ko digal te gërëm ay waxam."
20,TAA-xAA,110,"Moo xam la jàll ak liy ñëwi, te kenn ci ñoom mënu koo peeg ci xam ko."
20,TAA-xAA,111,"Loos yépp janoo nañu fa kanamu Yàlla, Muy dundu te taxawu lépp, te képp ku yenu na ag tooñ, [na ko wóor ne] sooy na bu kerook gee."
20,TAA-xAA,112,"Képp koo xam ne nag yaa ngay jëfu yiw te gëm, du ragal foofa ag tooñ [gu ñu koy tooñ], walla ku koy sërxal."
20,TAA-xAA,113,"Noonu Lañu wàccee Alxuraan ci làmmiñu araab, biral ci lool ag tëkku, ndaxtele amaana ñu ragal Yàlla walla ñu jàjju [fàttaliku xalaat]?"
20,TAA-xAA,114,"Yàlla Buur ba di dëgg, kawe na ! Bul yàkkamtee tasaare Alxuraan ji tey jiitu soloo ga. Waxal ne : " Yaw sama Boroom dolli ma xam-xam ! ""
20,TAA-xAA,115,"Fasantee woon Nañu ak Aadama ab dig ca la jiitu woon ; mu fàtte ; te taxu ko caa woo na farlu."
20,TAA-xAA,116,"[Fàttalikul] ba ñu waxee Malaaka ya neleen : " Sujjóotleen ci Aadama ", ñépp sujjóot ba mu des Ibliis, moom dafa lànk."
20,TAA-xAA,117,"ñu wax ko ne ko : " Kii dey sab noon la yaak sa soxna. Farluleen ba bu mu leen génne Àjjana, [su ngeen génnee] da ngeen sonnu de."
20,TAA-xAA,118,"[Fii ci Àjjana] doo fi xiif, doo fi rafle,"
20,TAA-xAA,119,"doo fi yëg mar, doo fi màggat "."
20,TAA-xAA,120,"Séytaane daldi koy jax-jaxal [nëxal xelam] ne ko : " Yaw Aadama, ndax duma la tegtal garab guy tax nga am nguur gu dootul foq ? ""
20,TAA-xAA,121,"Ñu daldi cay lekk [garab ga]. Seen rafle wa daldi feeñ. Ñu tàmbalee witt ca xobi garab ya nekk Àjjana di ko làmboo. Aadama moy na ndigalu Boroomam, tooñ tàbbi."
20,TAA-xAA,122,"Yàlla delloo cim xelam ba mu tuub, Mu daldi koy jéggal, Mu daldi it jubbanti ko."
20,TAA-xAA,123,"Yàlla daldi neleen : " Génnleen Àjjana, wàcc jëm suuf, ñennat ci yéen di noonoo ñeneen ña ca des. Dana am nag njub gu bawoo fi Man dikk ci yéen, képp ku topp Sama njub googu, du sànku, du sonn."
20,TAA-xAA,124,"Képp ku ko dummóoyu, dana dundu dund gu metti, te buy dekki Bis-pénc ba gumba lay doon ñu gotti ko "."
20,TAA-xAA,125,"[Su ko defee] muy laaj naan : " Sama Boroom, lan moo tax nga pang ma may gumba te ca àddina ma doon gis ? ""
20,TAA-xAA,126,"[Yàlla tontu] ne ko : " Noonu la la Suñuy kàddu dikkalee woon, nga sàggane ko, kon book tey yaw itam kenn du la faale "."
20,TAA-xAA,127,"Noonu la ñuy feye ña ëppal [xaabaabal] te gëmuñu seen kàdduy Boroom [ay màndargaam]. Te mbugalum àllaaxira moo gëna tar te gëna yàgg."
20,TAA-xAA,128,"Ndax dafa leerul ci seen bopp te aka bari ay xeet yu ñu alag ca ña leen jiitu woon te tey ñuy dox ci kaw fa ñu dëkkoon ? Loolu war naa mëna waar ñu am xel [te di ko jariñoo] !"
20,TAA-xAA,129,"Su fekkoon ne du dig bu ko Yàlla sàkkal, kon seen mbugal fii lay tàmbalee."
20,TAA-xAA,130,"Nanga muñ li ñuy wax te nga sàbbaal ci cantug sa Boorom balaa jant bi di fenk ak balaa muy so, ak guddi gi ak subaak ngoon. Soo bëggee maare [gërëm Yàlla te am xel mu dal] :"
20,TAA-xAA,131,"Bul wékk say gët ci li ñu leen wërsëgal ci ay jabar ak alali àddina, ngir sànk leen ci doŋŋ la. Sa peyug Boroom moo gën [fuuf] te moo gëna sax."
20,TAA-xAA,132,"Nanga digal sag njaboot ñuy julli, te nanga saxoo muñ. Tegunu la wut ub dundu : ñun ñoo warloo sab dund. Ña ragal Yàlla ñoo ëppug muj."
20,TAA-xAA,133,"Ñuy wax naan : " Lan moo tax indilunu kiiman gu bawoo ca Boroomam ? Moo ndax xalam mujjug ña leen jiitu woon da leena doyul am njàng ?"
20,TAA-xAA,134,"Bu fekkoon ne Dañu leena mbugal la ko jiitu, kon ñuy wax naan : " Cëy Yàlla soo yónni woon ab Yonent ci ñun, kon danañu topp say ndigal bala ñoo torox aka tuskare "."
20,TAA-xAA,135,"Neel : " Ñéppa ngay xaar. Xaarleen yéen it ! Dangeen xam ñan ñoo jaaroon ca yoon wu jub wa xocc ak ana ñan ñoo gënoona gindiku "."
21,YONENT YA,1,"Waññub [jëfi] nit ñi jegesi na, te ñoom ña nga nuur cig càg gante dëddu."
21,YONENT YA,2,"Amul lenn lu leen di digal ci Alxuraan di lu bawoo fa seen Boroom, te dégluwaale wuñu kook am po,"
21,YONENT YA,3,"Càggante nekk na ca seen xol ; tooñkat ya di déeyoo naan : " Ndax kii dafa nekkul mbindéef ni yéen ? Ndax dangeen di topp ag njibar te jan ook moom ? ""
21,YONENT YA,4,"Neel : " Sama Boroom xam na lépp lu ñu wax ; ci kaw asamaan yi ak suuf, mooy Aji-dégg di Aji-gis "."
21,YONENT YA,5,"Waaye ñu naan : " Way-jaxasook ay gént rekk la ! Du lenn ludul lu mu sos. Ndax [moom Yonent bi] waykat la. Nañu indil kaawtéef ni ñu ko daan yónnee ñu njëkk ña "."
21,YONENT YA,6,"Xeet ya leen jiitu woon te gëmuñu, alag Nañu leen. [Kon] ñoon ndax danañu gëm ?"
21,YONENT YA,7,"Mësunoo yónni ñu la jiitu ludul aw góor yu ñu soloo. Laajleen ña jotoon Téere ndeem xamu leen."
21,YONENT YA,8,"Defunuleen woon [boroom] yaram yu dul lekk ñam. Te it nekkuñu woon ñuy béel [dañu daa lekk, di wopp, di dee]."
21,YONENT YA,9,"Topp, ñu def lañu leen digoon. Daldi leen boole musal ak ku ñu soob. Yàqkat ya ñoom, ñu rey leen."
21,YONENT YA,10,"Wàcce Nañu ci yéen ab Téere boo xam ne seen teraangaa nekk ca biir. Moo ndax dangeen dul xel-lu ?"
21,YONENT YA,11,"Ay ay dëkk yu daan tooñ, te ñu alag leen ; ba noppi sosaat ca seen ginnaaw ñeneen nit."
21,YONENT YA,12,"Ba ñu yégee Suñu mbugal, ñoom daw nañu [di jéema génn dëkk ya]."
21,YONENT YA,13,"Buleen daw de. Delluleen fa seen kër ya ngeen nekkoon di xéewlu, ndax xéy-na dees na leen laaj."
21,YONENT YA,14,"Ñu ne : " Ngalla ñun ! ñun dey ay tooñkat lañu woon "."
21,YONENT YA,15,"Xawuñoo eggale seen njàmbat loolu ba ñu def leen ni am ngóobit mu ne selaw."
21,YONENT YA,16,"Bindinu asamaan yi ak suuf si ak li nekk ci seen diggante ngir fo."
21,YONENT YA,17,"Su ñu bëggoon po, kon [duñu soxla bind dara], ci Suñu bopp lañu koy sose, ndegam lu ñu nammoona def la"
21,YONENT YA,18,"Déedéet Danañu sanni dëgg ci kaw fen mu tojte ko, tax mu raaf. Te li ngeen di nirale [Yàlla] dana tax ngeen toskare."
21,YONENT YA,19,"Moo moom lépp li nekk ci asamaan yi ak suuf si. Te ña nekk fa Moom duñu rëy-rëylu [ci di ko jaamu], te it duñu ca lott."
21,YONENT YA,20,"Dañu Koy sàbbaal guddi ak bëccëg, duñu ca jóge."
21,YONENT YA,21,"Ndax ñoom dañuy jaamu ay yàlla ci suuf si [yuy mëna dekkal ku dee ni Bo room bi] ? [Mukk du am]"
21,YONENT YA,22,"Su jeneen yàlla ju dul Yàlla amoon ci asamaan yeek suuf si, kon ñoom ñaar ñépp yàqu. Cëy sellam ga, Mooy Boroom Gàngunaay ga [Aras] ; Jomb na li ñu koy nirale !"
21,YONENT YA,23,"Deefu ko saña laaj ci li Muy def, waaye ñoom la ñuy saña laaj."
21,YONENT YA,24,"Am dañuy jaamu ay yàlla bàyyi Ko ? Neel : " Indileen seenu lay ". Lii [Alxuraan jii] mooy lépp lu ñuy waare képp ku ànd ak man, moo di li ñu waare woon it ña ma jiitu. Li ëpp ci ñoom xamuñu dëgg, tax na ñu dummóoyu."
21,YONENT YA,25,"Yónniwunu la la jiitu benn Yonent te soloowunu ko [lay dëgg] te moo di : " Amul jeneen yàlla ju dul Man. Kon jaamuleen Ko "."
21,YONENT YA,26,"Ñiy wax naan : " Jërëmaakoon bi amna doom ". Cëy sellam ga ! Déet, ay jaam lañu yu ñu teral [ñoom Malaaka ya]."
21,YONENT YA,27,"Duñu ko jiitu ci wax te ñoom ndigalam lañuy def."
21,YONENT YA,28,"Xam na li nekk ci seen kanam ak li nekk ci seen ginnaaw. Te duñu rammu ludul ka Ko neex, te ñoom ña nga ca tiitaangey ragal Yàlla."
21,YONENT YA,29,"Te ku ca waxoon bokk ca ñoom ne : " Man yàlla laa, ju dul Moom ". Loola Safara lañu ko koy feyee. Te noona it la ñuy feye tooñkat ya."
21,YONENT YA,30,"Ndax ña weddi dañoo gisul ne asamaan yi ak suuf si dañoo taqaloodef [benn dank] ? ñu daldi leen téqale, te ñu sose ndox lépp luy dundu. Moo ndax dañu dul gëm ?"
21,YONENT YA,31,"Te def Nañu ci biir suuf si ay tundi doj, ngir mu baña baj-baji ak ñoom. Te def Nañu ci ay yoon ngir ñu mëna gindiku."
21,YONENT YA,32,"Te def Nañu asamaan si mu nekk am téeg mu ñu wattu. Te ñoom ñangay dëddu Suñuy kéemtaan [bañ leena seetlu]."
21,YONENT YA,33,"Te Moom mooy ki bind guddi gi ak bëccëg bi, ak jant bi ak weer wi, ku ci nekk di daw caw rëdd [wa ñu ko rëddal]."
21,YONENT YA,34,"Te defalunu kenn nit ca la la jiitu muy ku fi sax. Waaw konndax yaw ginnaaw boo deewee, ñoom dañu fiy sax ba fàwwu ? [Déedéet]"
21,YONENT YA,35,"Bakkan bu nekk da na mos dee. Te Danañu leen nattu ci lu bon ak yiw mu dib sànje. Te ci ñun ngeen di dellusi."
21,YONENT YA,36,"Ña weddi, bu ñu la gisee, duñu la jàppe ludul ku ñuy yéjji, naan : " Ndax du kii mooy sikkal seen yàlla yi ? " Te ñoom dañuy weddi Yàlla Mi nga xam ne [bokk na ci turam yi] Yërëmaakoon bi."
21,YONENT YA,37,"Bindeef na nit cig yàkkamti. Danaa leen won Samay kéemaan. Buleen ma yàkkamti."
21,YONENT YA,38,"Ñuy wax naan : " Kañ la dig boobu di agsi ndegam ñu dëggu ngeen ? ""
21,YONENT YA,39,"Ña weddi bu ñu xamoon waxtu wa nga xam ne duñu mëna feg safara say lakk seeni kanam walla seeni ginnaaw, te kenn duleen ca dimbali."
21,YONENT YA,40,"Déedéet, ndekete yoo ci mbetteel la leen di dikkale, gëlëmal leen ; duñu ko mëna fànq, te kenn duleen ca yéexe."
21,YONENT YA,41,"Yéjjeefoon na Yonent ya la jiitu woon. Faf ña doon yéjji, lañu doon reetaan wàcc ci seen kaw."
21,YONENT YA,42,"Neel : " Kan moo leen mëna yërëm guddi ak bëccëg ci Yërëmaakoon bi ? " Teewul ñoom ñangay dëddoo tuddu seen Boroom [Fàttaliku Ko]."
21,YONENT YA,43,"Am dañoo am ay yàlla ju dul ñun, ju leen di mëna aar ? Duñu mëna dimbali seen bopp, te deefuleen mëna xettali ci ñun."
21,YONENT YA,44,"Li am mooy, xéewalal Nañu ñooñook seeni baay ba seenug dund yàgg ci ñoom. Waaye ndax dañoo gisul ne wàññi Nañu suuf si cig wàññi ay catam ? Moo ndax ñoom ñooy not ?"
21,YONENT YA,45,"Neel : " Defuma ludul ragal-loo leen li ñu ma soloo ". Waaye ay tëx duñu dégg wooteb ña leen di waar."
21,YONENT YA,46,"Te bu leen lu tuuti daloon ci sa ndigalu Boroom, ñu dellu tàmbalee wax naan : " Ngalla ñun ! ñun ay tooñkat lañu woon "."
21,YONENT YA,47,"Dana tëral màndaxe mu maandu ca Bis-pénc ba. Te deesul tooñ benn bakkan ci dara, doonte lu tollu ni pepp bàkket, Danañu ko indi. Te aka mëna wàññi."
21,YONENT YA,48,"Joxoon Nañu Muusaa ak Aaruuna Tawreet ak leeraay ak fàtttaliku ngir ña ragal Yàlla,"
21,YONENT YA,49,"ñooy ña ragal seen Boroom ci kumpa, te ñoom way-jàq lañu ca Bis-pénc ba."
21,YONENT YA,50,"Te lii [Alxuraan jii], tur la wu barkeel [sakkan] wu ñu wàcce. Ndax yéen dangeen koy weddi ?"
21,YONENT YA,51,"Te mayoon Nañu Ibraayma njub lu jiitu. Te nekkoon Nañu ñu ko xam xéll."
21,YONENT YA,52,"[Fàttalikul] ba mu waxee baayam ak nitam ña, neleen : " Ana luy yàlla xërëm [yu diy jëmm yu ñu yatt] te ngeen fonk leen lool ? "."
21,YONENT YA,53,"Ñu tontu ne : " Dañoo fekk suñuy baay di leen jaamu "."
21,YONENT YA,54,"Mu neleen : " Ca dëgg-dëgg, yéen ak seeni baay dangeena ne kk ci réer gu fés "."
21,YONENT YA,55,"Ñu ne ko : " Ndax li nga ñu dig dëgg la ci yaw walla dangay kaf ? "."
21,YONENT YA,56,"Mu ne déedéet : " Seen Boroom mooy Boroom asamaan yi ak suuf si, te Moo leen sàkk. Te man dey bokk naa ci ñiy seede loolu ci yéen."
21,YONENT YA,57,"Te waat naa ci Yàlla ! Ne danaa fexeel seen xërëm yi ci seen ginnaaw, bu ngeen dëddoo "."
21,YONENT YA,58,"Mu dàggate leen ba mu des xërëm bu mag ba. Ngir xéy-na mu mën cee delloo [seeni xel]."
21,YONENT YA,59,"Ñu ne : " Ku def lii suñu yàlla yi ? Kooka dey bokk na ca tooñkat ya "."
21,YONENT YA,60,"Am ñu wax ne : " Dégg oon nañu benn waxamaande mu di leen ayibal ; ñu di ko woowe Ibraayma "."
21,YONENT YA,61,"Ñu ne : " Indileen ko ci kanamu nit ñi ", xéy-na ñoom ñu nekki seede [ci loolu]."
21,YONENT YA,62,"Ñu ne ko : " Ndax yaw yaa def lii ci suñu yàlla yi, yaw Ibraayma ? ""
21,YONENT YA,63,"Mu ne : " Déedéet, ki ko def mooy ki ci gëna mag ci ñoom. Laajleen ko ndegam mën nañoo wax "."
21,YONENT YA,64,"Ñu dellu ca seeni xel, daldi wax ne : " ñun ñoo tooñ suñu bopp "."
21,YONENT YA,65,"Ñu daldi far delluwaat ca seen kéefar ga, daldi ne : Xam nga ne ñii mënuñoo wax waay "."
21,YONENT YA,66,"Mu ne : " Waaw, ndax dangeen di bàyyi Yàlla di jaamu loo xam ne mënuleena jariñ dara te mënuleena lor."
21,YONENT YA,67,"Kuf ma leen yéen ak li ngeen di jaamu bàyyi Yàlla ! Ndax dangeen dul xel-lu ? ""
21,YONENT YA,68,"Ñu ne : " Lakk-leen ko ngir ngeen dimbali seen xërëm yi nde gam nar ngeen ko "."
21,YONENT YA,69,"ñu wax ne [ñun Yàlla] : " Yaw safara, nekkal lu sedd te am jàmm ci kaw Ibraayma "."
21,YONENT YA,70,"Ñu bëgga def seeni pexe ci moom, ñu def leen ñu di ñu yàqule ña."
21,YONENT YA,71,"ñu daldi koy musal moom ak Lóot jëme leen fa suuf sa ñu barkeel ngir waa àddina si yépp."
21,YONENT YA,72,"ñu may ko Isaaqa ak Yàqooba, muy ndollent, ñu def leen ñu nekk ñoom ñépp di ñu sell."
21,YONENT YA,73,"Def leen ay njiit yuy gindee ci Suñu ndigal. ñu soloo leen jëf yu yiw, ak taxawal julli ak génne asaka. Te ñoom daal daanañu Ma jaamu."
21,YONENT YA,74,"Ak Ló ot ! May Nañu ko ràññee, dégg ak xam-xam, te musal Nañu ko ci waa dëkk ba doon def lu bon ; ñoom nag aw nit ñu bon lañu woon, di ay saay-saay."
21,YONENT YA,75,"Dugal Nañu ko ci Suñu yërmaande. Te moom bokk na ca ñu sell ña."
21,YONENT YA,76,"Ak Nóoyin itam, [fàttalikul] ba mu wootee ca lu jiitu. ñu dal koy wuyyu te musaloon ko, mook njabootam, ca njàqare ju rëy ja,"
21,YONENT YA,77,"te ñu dimbali woon ko ca nit ña weddi woon Suñuy kàddu. Ñoom aw nit ñu bon lañu woon. ñu daldi leen labal ñoom ñépp."
21,YONENT YA,78,"Ak Daawuda, ak Suleymaan, [fàttalikul] ba ñu àttee mbirum mbéy ma gàtti nit ñu yàqoon [ruur]. Te teewoon fa seen àtte ba."
21,YONENT YA,79,"Déggloo Nañu Suleymaan àtte ba. Te ñoom ñaar ñépp mayoon Nañu leen ràññee dëgg ak xam-xam. Te tàggatoon Nañu tundi doj ak njanaaw ya ñu àndak Daawuda di ñu sàbbaal. Te ñun ñoo ko defoon."
21,YONENT YA,80,"Te jàngal Nañu ko ràbbiinu mbubbi koŋ ngir mu musal leen ci seen ngaañ. Moo ndax yéen du ngeen sant [delloo njukkal] ?"
21,YONENT YA,81,"Suleymaan tàggatal Nañu ko ngelaw luy ràddi, di daw ci ndigalam, mu jëm ci suuf su ñu barkeel. Te kat ñun xam Nañu lépp lëf,"
21,YONENT YA,82,"te ci jinne yi amna ci ñu ko daan nuural [ci géej te daan nañu ko liggéeyal yeneeni liggéey, te Daan naa leen wattu [Man Yàlla]."
21,YONENT YA,83,"Ak Ayuuba [fàttalikul] ba mu woowee Boroomam ne ko : " Man dey mettit dal na ma. Te Yaw yaay gën jaa yërëme yërëmaakoon ya " !"
21,YONENT YA,84,"Te ñu nangul ko, daldi wuññi lor ja nekkon ca moom, ñu may ko njabootam te boole ca ñeneen ñu tollu ni ñoom, muy yërmaande ju tukkee fi ñun, ak fàttali jaamukati Yàlla yi."
21,YONENT YA,85,"Ak Ismaayiila, ak Idriisa ak Sul-Kifli, ñoom ñépp bokkoon nañu ca muñkat ya ;"
21,YONENT YA,86,"dugal Nañu leen ci Suñu yërmaande, bokk nañu ca ñu yiw ña [sell]."
21,YONENT YA,87,"[Fàttalikul] boroom jën wa [Yunus] ba mu demee ànd ak mer. Te mu jortoon ne du lu ñu dogal ci moom [ciw tiis ngir la mu dem te amu ca ndigal]. Waaye mu woote ca biir lëndëm ga ne : " Amul jeneen yàlla ju dul Yaw ! Tudd naa sag sell ! Man nag bokk naa ca tooñkat ya "."
21,YONENT YA,88,"ñu daldi koy nangul te musal ko ca njàqare ja. Te it noonu la ñuy musalee way-gëm ña."
21,YONENT YA,89,"[Fàttalikul it] Sakariyaa ba mu woowee Boroomam ne : " Boroom sama, bul ma bàyyi ma wéet, te Yaa di ku gëna mëna dimbalee "."
21,YONENT YA,90,"ñu nangul ko, may ko Yaxyaa te ñu yéwénalal ko soxnaam. Ño om sax dañu daan njëkkante ci jëf yu yiw ya te ñoom daanañu ñu jaamu, nekk ci diggante xemmem ak ragal. Te nekkoon nañu diy way-toroxlu ci ñun."
21,YONENT YA,91,"Ak jigéen ja ñoŋal boppam [Maryam] ! ñu wal ci moom lenn ci Suñu ruu, daldi koy def mook doomam [Iisaa] ñuy kaawtéef ci àddina si yépp."
21,YONENT YA,92,"Lii nag moo di seen diine, mu di jenn diine doŋŋ, te Man maa di seen Boroom. Waay-waay kon jaamuleen Ma."
21,YONENT YA,93,"De daggate nañu seeni mbir ca seen diggante. Te ñoom ñépp fi ñun lañuy dellusi."
21,YONENT YA,94,"Képp kuy jëf ca jëf yu yiw ya te muy ku gëm, deesul fakk jëfam ndax ñun ñoo ko koy bindal."
21,YONENT YA,95,"Te dëkk bu ñu rey, waa dëkk ba duñu mënatee dellusi!"
21,YONENT YA,96,"Ba ba kerook ñuy ubbi Yaajuuja ak Maajuuja ñuy sottiku di rogaat ci tunduwu nekk ;"
21,YONENT YA,97,"dig bu dëggu ba daldi gëna jegeñ, bu boobaa bëti ña weddi dana buqiku, ñu naan : " Ngalla ñun ! Nekkoon nañu cig càggante ci lii. Te nekkoon nañu di ay tooñkat "."
21,YONENT YA,98," " Yéen nag ak li ngeen di jaamu bàyyi Yàlla, yéena di mattum Safara te yéen dangeen ca dëkk."
21,YONENT YA,99,"Bu fekkoon ne ay yàlla lañu, kon duñu ca tàbbi ; nit ñooña ñépp dañu fay béel."
21,YONENT YA,100,"Te ñoom am nañu ca biir foofa ay yikkat, te ñoom duñu fa mëna dégg dara."
21,YONENT YA,101,"Ña nga xam ne digoon Nañu leen xéewal yu jëkk ya jóge ci ñun, ñoom ñu ñuy sore el [Safara soosu] lañu."
21,YONENT YA,102,"Duñu dégg yëngoom ga te ñoom ñangay nekk ca lu neex seen bakkan ba fàwwu."
21,YONENT YA,103,"Tiit mu rëy ma duleen tiital, te Malaaka ya danañu leen gatandu naan : " Lii mooy seen bis ba ñu leen digoon "."
21,YONENT YA,104,"Bis boobu Danañu taxañ asamaam ni ñuy taxañe këyit gu am bind. Na ñu tàmbalee woon sos ga bu jëkk ba, Danañu dellu [defaat ko] ; muy dëel bu ñu warlu [lu ñuy def la] !"
21,YONENT YA,105,"Te bind Nañu ba noppi ca Téere ya ginnaaw bind ga nekk [ca Lawxul Maxfuus] Àlluwa ja, ne suuf si Suñu jaam yu yiw yi ñoo koy donn "."
21,YONENT YA,106,"Nekk na ci biir loolu ab jottali ñeel aw nit ñuy jaamu Yàlla !"
21,YONENT YA,107,"Yónniwunu la ngir dara ludul nga nekk yërmaandey waa àddina."
21,YONENT YA,108,"Neel : " Man dey dañu may soloo doŋŋ : Waaye seen Yàlla jenn doŋŋ la ; kon ndax yéen dungeen wommatu jébbalu? " [dugg ci Lislaam]"
21,YONENT YA,109,"Bu ñu dëddoo, neel : " Xamal naa leen loo xam ne ñoo ca yem ; mu di ndax li ñu leen dig dafa jegeñ walla dafa sori."
21,YONENT YA,110,"Moom dey xam na li ñuy biral ciy wax ak it li ngeen di nëbb."
21,YONENT YA,111,"Te xamuma ; ndax moom nattu la ci yéen ak xéewal gu gàtt " !"
21,YONENT YA,112,"Yaw Yonent bi neel : " Yaw sama Boroom, àtteel ci dëgg ! Te suñu Boroom mooy Yërëmaakoon biy Dimbaliwaakoon biy musalee ci li ngeen koy nirale ""
22,AJ GA,1,"Éy yéen nit ñi ! Ragal-leen seen Boroom. Yëngutug Bis-pénc ba nag mbir mu rëy la."
22,AJ GA,2,"Bis bu ngeen ko gisee, képp ku doon nàmpal dana fàtte la mu doon nàmpal, te ku ëmboon dana wësin la mu ëmb. Te nga gis nit ña màndi fekk màndiwuñu. Mbugalu Yàllaa tar [ci ñoom]."
22,AJ GA,3,"Amna ci nit ñi ñuy dàggasa nte ci Yàlla cig ñàkka xam ci di topp Séytaane mi féttérlu."
22,AJ GA,4,"Te dogaleef na ca moom [Séytaane soosu] ne képp ku ko def sëriñam, dana la réeral, yóbbee la mbugalum Safara."
22,AJ GA,5,"Éy yéen nit ñi ! Ndegam dangeena nekk cig sikki-sàkka, [xamleen ne] ñun nag ñoo leen binde ci suuf, topp ci toqente [maniyyu], topp ci aw lumbu, topp ci suuxu yàpp wu ñu matal bindam ak wu ñu matalul bindam ngir ñu leeralal leen, ak ñu saxal ci ëmbukaay ba lu ñu soob ba ca àpp bu ñu tudd. Topp ñu génneleen ngeen di ay liir, topp ngeen màgg ba dëgër. Te mu am ci yéen ñuy teela dee ak ñuy dundu ba egg ci gën jaa boni dundu ba tootuñu xam dara ginnaaw ba ñu nekkoon di ñu xam. Te nga gis suuf si mu wow koŋŋ : te bu ñu ca wàccee ndox mu yëngutu, fokki, saxal gépp xeetu gàncax gu rafet."
22,AJ GA,6,"Loolu [lu wér la] ngir Yàlla mooy dëgg ga ; te Moom mooy dekkal ñi dee ; te Moom amna kàttan ci def lu ne."
22,AJ GA,7,"Te Bis-pénc ba amul sikk ne luy ñëw la,te Yàlla dana dekkal mboolem ñi nekk ci bàmmeel yi."
22,AJ GA,8,"Ci nit ñi, amna ñuy dàggasante ci Yàlla cig ñàkka xam te àndul ak njub, te amul Téere bu wér,"
22,AJ GA,9,"muy lem loosam [di rëy-rëylu] ngir réerloo [nit ñi] soreel leen yoonu Yàlla. Kooku dey amna ci àddina toroxtaange ; te Danañu ko mosal Bis-pénc ba mbugal muy tàng di lakkaate."
22,AJ GA,10,"Loolu la yelloo ngir la ñaari yoxoom ya def ci àddina ! Te Yàlla du tooñ jaamam ñi."
22,AJ GA,11,"Ci nit ñi amna ñuy jaamu Yàlla ci genn wet rekk. Tax na bu amee lu baax mu nekk ku dal, bu ko lu naqari dalee, mu soppeeku ca la mu nekke woon, yàqule na ci àddina ak àllaaxira. Te loolu mooy yàqule tigi !"
22,AJ GA,12,"Mangay jaamu, bàyyi Yàlla, loo xam ne mënu koo lor, mënu koo jariñ. Loolu moo di réer gu sori dëgg !"
22,AJ GA,13,"Mangay jaamu loo xam ne loram moo gën jegeñnjariñam. Aka bon wéeruwaay te aka bon àndandoo !"
22,AJ GA,14,"Naka Yàlla, Dana dugal ñi gëm tey jëfu yiw ci Àjjana yoo xam ne dex dañuy daw ci seen suuf [ron], Yàllaay def lu ko soob."
22,AJ GA,15,"Ku jort ne Yàlla du dimbali [Muxammad] ci àddina ak àllaaxira, na tàllal buum jëme ko asamaan, topp mu dog ko, te na xool nag ndax pexeem dana fa jële la ko taxa mer."
22,AJ GA,16,"Noonu lañu ko wàccelee ay kàddu yu leer te Yàlla dana gindi ku ko soob."
22,AJ GA,17,"Ña gëm ak ña nekk Yaxuud ak ña di Saabiina, ak ña nekk Nasaaraan ak ña nekk Majuus ak way-bokkaale ña, naka Yàl la dana àtte seen diggante, bu Bis-pénc baa Yàlla seede la ci lu nekk."
22,AJ GA,18,"Ndax gisoo ne lépp lu nekk ci suuf si ak asamaan yi mangay sujjóotal Yàlla, ak jant bi ak weer wi ak biddiw yi, ak garab yi ak tundi doj yi, ak way-sujjóot yi ak lu bari ci nit ñi ? Waaye lu bari (ci nit ñi) ñu yeyoo mbugal lañu. Te képp ku Yàlla texeedil kenn du ko mëna teral."
22,AJ GA,19,"Ñaari kurél yooyu di way-xuloo ci seen mbirum Boroom. Ña nga xam ne dañoo weddi, xottileef na leen ay yére yu di Safara, te deefi sotti fi seeni kaw bo pp ya ndox mu bax."
22,AJ GA,20,"danañu ruyal la nekk ca seen biir ak der ya."
22,AJ GA,21,"Ñeel na leen ay bolde yu weñ."
22,AJ GA,22,"Saa su fa bëggee génne ca njàqare ja, ñu delloo leen, di leen toqamtikuloo mbugal muy lakke."
22,AJ GA,23,"Yàlla nag Dana dugal ña gëm te jëf jëf ju yiw ay Àjjana yoo xam ne ay dexay daw ci suufam. Dees na leen fa takkal ay lami wurus aki per ; te foofa yérey sooy lañu fay sol."
22,AJ GA,24,"Te jubaleef na leen ca wax ju teey te jubaleef na leen it ca yoon wu ñu gë rëm."
22,AJ GA,25,"Ña weddi tey wëlbatiku jëm ci yoonu Yàlla ak ca Jàkka ju ñu wormaal ja ñu def muy jëmukaay ci nit ñi : te aji-dëkk ak gan ñoo ca yem kepp. Ku fa bëgga jeng ngir tooñ, Danañu ko musal mbugal mu tar,"
22,AJ GA,26,"Fàttalikul ba ñu biralee Ibraayma bér abu néeg ba [Kaaba ga], ne ko : " Bul ma bokkaaleek dara te nga laabal sama néeg ngir ñi koy wër, ña fay taxaw, di sukk di sujjóot "."
22,AJ GA,27,"Te nanga woote ci nit ñi ngir aji Màkka. Danañu la dikkal ñuy dox ak ñeneen ñuy war xeetu waruwaay wu ne, jóge ca barab yu soree,"
22,AJ GA,28,"ngir ñu tase fa ak seeni njariñ tey tudd turu Yàlla ci ay bis yu ñu xam, ca la Mu leen wërsëgale ci mala yi ngeen di dunde, " Kon lekkleen ca te nangeen ca leel ñu ñàkk ña amul dara."
22,AJ GA,29,"Bu ñu noppee, nañu dindi seeni tilim, sangu, wattu, mottali seeni yéene, daldi wër néeg bu yàgga yàgg ba (Kaaba ga) "."
22,AJ GA,30,"Looloo wér, te képp ku màggal jaamukaayu Yàlla ba, loolumoo gën ci moom fa Boroomam. Te mu dagan ci yéen juri kër yi ginnaaw ya mu leen limal (ca saaru Ndën la). Kon nangeen wattandiku sobes xërëm yi te wattandiku waxi caaxaan, ay fen."
22,AJ GA,31,"Nangeen doon ñuy sellal ngir Yàlla (ñu àndul ak bokkaale) ; ku bokkaale ak Yàlla, dangay mel ni ku rëcc jóge asamaan, njanaaw fëkk ko walla ngelaw sànni ko barab bu sore."
22,AJ GA,32,"Noonu la. Képp ku màggal jaamukaayu Yàlla, na xam ne màggal googu bokk na ca ragalug Yàlla ci xol yi."
22,AJ GA,33,"Ñeel na leen ci loolu ay njariñ ba àpp bu ñu tudd ; te it seen barab bañuy loje ma nga ca Néeg bu yàgga yàgg ba."
22,AJ GA,34,"Te xeet wu nekk, defal Nañu ko jaamukaay ngir ñuy tudd turu Yàlla ci li Mu leen wërsëgal ci juri kër yi. Kon seen Boroom jenn Yàlla doŋŋ la. Kon nangeen wommatu jëm ci Moom. Bégalal way-toroxlu ña,"
22,AJ GA,35,"ña nga xam ne fu ñu tudde Yàlla seeni xol yëngu, ak way-muñ ña ca la leen dal, ak ñay taxawal julli tey lele ca lañu leen wërsëgale."
22,AJ GA,36,"Te giléem yu suur ya, defal Nañu leen ñu bokk ca ya ñuy jaamoo Yàlla. Aw yiw doŋŋ la ñeel leen. Nangeen ci tudd turu Yàlla bu ñu leen di loj. Bu ñu daanoo tëdd ci seeni wet, nangeen ca lekk te ngeen leel ca way-doylu ña ak yalwaankat ya. Noonu lañu leen tegtale ndax yéen ngeen gërëm."
22,AJ GA,37,"Te Yàlla amul soxla ci yàpp wi walla dereet ji. Waaye la Ko soxal moo di ragal Yàlla gi nekk ci yéen. Noonu lañu leen leen tàggate ngir ngeen màggal Yàlla ci li Mu leen gindi. Te nga bégal way-rafetal ña."
22,AJ GA,38,"Te Yàlla dana jiñal lu bon ña gëm. Te Yàlla soppul bépp wurujaakoon ju di weddikat."
22,AJ GA,39,"Ña ñu dal ca seen kaw, may Nañu le en ñu xare ngir dañu leena tooñ ; te Yàlla amna kàttan ci dimbali leen -"
22,AJ GA,40,"may Na ko it ña ñu génnee ci seeni kër, - ci ludul dëgg, te defuñu ludul wax rekk ne : " Yàllaa di suñu Boroom ". - Bu dul kon ak li Yàlla di fege ñenn nit ci ñeneen, kon deef na màbb jaamukaayi yaxuud yi, ak yu nasraan yi ak jàkka yi di fu ñuy tudde Yàlla lu bari. Te fàwwu Yàlla dana dimbali ña koy dimbali. Te Yàlla ku bari doole la, di ku not lépp,"
22,AJ GA,41,"ña nga xam ne, bu ñu leen mayee doole ci kaw suuf si, ñu taxawal julli, di joxe asaka, di digle lu baax, di tere lu bon. Nañu xam ne Yàllaa moom mujjug mbiryi."
22,AJ GA,42,"Te bu ñu la weddee, nitu Nóoyin weddi woon nañu, ak waa xaad ak waa Samuuda,"
22,AJ GA,43,"ak nitu Ibraayma ak nitu Lóot."
22,AJ GA,44,"ak waa Madyaana. Te wedd woon nañu it Muusaa ; Teewul mu muñal yéefër yi, topp Ma sadd leen. Kaawtéef Sama mbugal ma !"
22,AJ GA,45,"Ak mbiru dëkk ya ñu alag, te fekk dañoo tooñ. Ñu màbbal seen bopp : Teen ya yàqu ! Tabax ya gent !"
22,AJ GA,46,"Moo ndax dañoo doxul ci kaw suuf ? Kon danañu am xol bu am ràññee ci loolu ak nopp yu ca am dégg gu wér.Te sax du gët yi ñoo di gumba, waaye xol yi nekk ci seeni dënn ñooy gumba."
22,AJ GA,47,"Ña nga lay yàkkamti ci mbugal mi. Te Yàlla du soppi àppam. Te benn bis ca sa Boroom mi ngi mel ni junni at ci seen waññi."
22,AJ GA,48,"Aka bari dëkk yu Mu muñal te ñu tooñoon ? Ba noppi Mu fàdd leen. Te ci Man la lépp di mujj."
22,AJ GA,49,"Neel : " Éy yéen nit ñi ! Man nekkuma ci yéen ludul ab waaraatekat bu wér "."
22,AJ GA,50,"Kon ña gëm tey jëf jëf ju yiw am nañu njéggal ak xéewal gu tedd,"
22,AJ GA,51,"ña nga xam ne ñi ngi dox di yoqatloo nit ñi ci Suñuy ndigal, ñooña ñooy waa Safara."
22,AJ GA,52,"Mësunoo yónni ci lu jiitu ab Yonent walla ku ñu soloo te bu mébétee dara Séytaane du sànni pexe mu bon ci mébétam. Waaye Yàlla dana masaxal la Séytaane sànni woon, ba noppi dëggal ay ndigalam. Te Yàlla Ku xam la Ku xereñ la."
22,AJ GA,53,"Lu Séytaane sànni Dafa koo def muy nattu ca ña jàngoro nekk ca seen xol ak ña seeni xol wow. Ca tooñkat ya ñu nekk ci wuute gu sore [dëgg]."
22,AJ GA,54,"Te Moo dogal loolu lépp ngir ña nga xam ne joxeef na leen xam-xam, ràññee ne Alxuraan ak moom dëgg la gu bawoo fa sa Boroom, ak ngir ñu gëm ko ci seeni xol, dellu ci Moom. Te ñu xam ne Yàlla dana gindi ñi gëm teg leen ca yoon wu jub xocc wa."
22,AJ GA,55,"Te ña weddi duñu deñ ci sikki-sàkka ci moom Alxuraan ba baa Bis-pénc di leen dikkal ci mbetteel walla mbugalum bis bu tiis ba dikkal leen."
22,AJ GA,56,"Bis niki tey nguur gi Yàllaa lo moom. Dana àtte seen diggante. Kon ña gëm tey jëf jëf ju yiw, danañu nekk ci Àjjanay xéewal,"
22,AJ GA,57,"waaye ña weddi te jàppe ay fen Su ñuy kàddu, ñooña ñeel na leen mbugal muy toroxale !"
22,AJ GA,58,"Ña gàdday ngir liggéey ci yoonu Yàlla, topp ñu rey leen mbaa ñu dee, fàwwu Yàlla danaleen wërsëgal wërsëg wu rafet, te nag Yàlla moo di Ki gëna mëna wërsëgal ci képp kuy wërsëgal."
22,AJ GA,59,"fàwwu danaleen tàbbal barab boo xam ne danañu ca bég, te Yàlla ku xam la, Ku lewet la."
22,AJ GA,60,"Noonu la. Ku mbugale lu toll ni lañu ko tooñ, topp ñu tooñaat ko, Yàlla dana ko dimbali, Yàlla Jéggalaakoon, Baalewaakoon la."
22,AJ GA,61,"Noonu la ngir Yàlla mooy dugal guddi ci bë ccëg, di duggal bëccëg ci guddi, te nag Yàlla Kuy dégg la, Kuy gis la."
22,AJ GA,62,"Noonu la ngir Moom mooy dëgg ga, te lépp lu ngeen di jaamu te du Yàlla, neen la ; te Yàlla moom Ku kawe la, Ku màgg la."
22,AJ GA,63,"Ndax dangaa gisul ne Yàlla mooy wàcce ndox mu jóge asam aan, soppi suuf si mu naat ? Yàlla Kuy ñeewant la (jaam ñi), Ku deñ-kumpa la."
22,AJ GA,64,"Moo moom li nekk ci asamaan yi ak suuf si. Te Yàlla moom ku woomal la, Ku yeyoo cant la !"
22,AJ GA,65,"Ndax gisoo ne Yàlla tàggatal na leen li nekk ci suuf si, te gaal gay daw ci ndigalam la ? Te Moo tee asamaan daanu ci kaw suuf si ci ndigalam. Te Yàlla kuy ñeewant la, di Kuy jagle nit ñi yërmaandeem."
22,AJ GA,66,"Te Moom mooy ki leen dundal te Danaleen rey, ba noppi Mu dundalaat leen. Waaye nit weddiwaakoon la."
22,AJ GA,67,"Xeet wu nekk defal Nañu ko jaamukaay wu ñu koy jaamoo. Kon buñu xëccook yaw ci mbir yi ! Te nanga woote jëme ci sa Boroom. Yaw de yaa ngi ci njub gu ne xocc."
22,AJ GA,68,"Bu ñu dàggasanteek yaw, neel : " Yàlla moo gëna xam li ngeen di def."
22,AJ GA,69,"Yàlla dana àtte seen diggante bu Bis-pénc baa ca la ngeen doon juuyoo "."
22,AJ GA,70,"Ndax dangaa xamul ne Yàlla xam na li nekk ci asamaan yi ak suuf si ? Te loolu nekk na ci ab Téere, te it loolu lu yomb Yàlla la."
22,AJ GA,71,"Te ña ngay jaamu, bàyyi Yàlla, loo xam ne wenn lay wàccu ca te amuñu ci benn xam - xam. Tooñkat ya duñu am dimbal de."
22,AJ GA,72,"Bu ñu jàngee ci seen kanam Suñu kàddu yu leer yi, danga ràññee ca kanamu ña weddi weddi ga. Te tuuti kon ñu songu ña jàng Suñuy kàddu ci se en kanam. Neel : " Ndax ma xamal leen lu yées loolu ci yéen ? - Mooy Safara : Yàlla dig na ko ña weddi. Ndax daluwaay bu bon ! ""
22,AJ GA,73,"Éy yéen nit ñi ! Ñi ngi leen di sadd léeb, dégluleen ko : " Ñi ngeen di jaamu bàyyi Yàlla duñu mën bind mukk aw weñ, doonte dañoo dajaloo ngir def ko. Te bu leen wenn weñ jëlaloon dara, duñu ko mëna nangu ci moom. Néew na doole ka jaamu ak ka ñu jaamu ! ""
22,AJ GA,74,"Màggal-leen Yàlla ni ko màggaayam yeyoo ; Te Yàlla ca dëgg-dëgg Dafa bari kàttan tey Notaakoon ba."
22,AJ GA,75,"Yàlla moo tànn ay Yonent ci Malaaka yi ak nit ñi. Yàlla nag dana dégg, dana gis."
22,AJ GA,76,"Xam na li nekk ci seen kanam ak la weesu nekk ca seen ginnaaw. Te ca Yàlla la mbir yépp di dellusi."
22,AJ GA,77,"Éy yéen ñi gëm ! Deeleen sëgg di sujjóot, di jaamu seen Boroom, tey def lu baax. Ndax xéy-na yéen ngeen texe !"
22,AJ GA,78,"Te jiyaarleen ci Yàlla jiyaar ju dëggu jëm ci Moom. Moo leen tànn ; te teg leen tiis ci diine ji, diiney seen baay Ibraayma, moo leen tudde " way-wommatu ña " bu njëkk ba ak it ngir Yonent bi nekk seede ci yéen, te yéen ngeen nekk seede ci nit ñi. Kon taxawal-leen julli tey joxe asaka, te ngeen jafandu ci Yàlla. Moom Aji-dimbali leen la. Te Mooy gën jaa baaxi wéeruwaay ! Di gën jaa baaxi kuy dimbalee !"
23,WAY-GËM ÑA,1,"Way-gëm ña dey texe nañu,"
23,WAY-GËM ÑA,2,"gaa ña nga xam ne dañuy toroxlu ci seen biirug julli,"
23,WAY-GËM ÑA,3,"te ñooy gaa ña nga xam ne dañoo dëddu am po,"
23,WAY-GËM ÑA,4,"tey génne asaka,"
23,WAY-GËM ÑA,5,"te mooy gaa ña nga xam ne dañuy sàmm seeni pëy,"
23,WAY-GËM ÑA,6,"ludul ci seeni soxna ak ci seeni jébéer, ñoom dey kenn yejju leen ;"
23,WAY-GËM ÑA,7,"ku sàkku leneen ginnaaw loolu nag, ñoom la ñuy tudde way-jalgati ña ;"
23,WAY-GËM ÑA,8,"ña nga xam ne nag dañuy sàmm lañu leen dénk ak seeni kàddu,"
23,WAY-GËM ÑA,9,"tey wattu seeni julli [di ko sàmm]."
23,WAY-GËM ÑA,10,"Ñoom dey ñooy donnkat ya,"
23,WAY-GËM ÑA,11,"ña nga xam ne danañu donn Àjjana Firdawsi, te dañu cay béel."
23,WAY-GËM ÑA,12,"ñun bind Nañu nit [sàkk ko]mu bawoo ci cosaanul ban [suuf],"
23,WAY-GËM ÑA,13,"ginnaaw ba ñu def ko mu di maniyu ma mu di aw lumbu."
23,WAY-GËM ÑA,14,"Ginnaaw ba ñu def lumbu ma di aw suux ; ginnaaw ba ñu def suux wa mu di ay yax, daldi sànge yax ya aw yàpp. Daldi koy def jëmm,Yàllaa mëna sakkanal. Moom miy gën gi Bindkat !"
23,WAY-GËM ÑA,15,"Bu loolu jàllee, dangeen di dee."
23,WAY-GËM ÑA,16,"Ba noppi Bis-pénc ba Mu dekkal leen."
23,WAY-GËM ÑA,17,"Sàkk Naa juróom-ñaari asamaan yu leen tiim. Te na leen wóor ne sàgganewuma leen ci li Ma leen sàkk."
23,WAY-GËM ÑA,18,"Te wàcce Nañu ndox mu bawoo ca asmaan. Topp ñu sowal ko ci biir suuf, kon ñun am Nañu kàttanug sànk ko de."
23,WAY-GËM ÑA,19,"Te ci ndox moomu Lañu leen sosale ay tooli dër yu tàndarma ak reseñ, yu ngeen di am ci biiram ay fuytéef yu bari ngeen di ca lekk,"
23,WAY-GËM ÑA,20,"ak garab gay génne ci tuuri Siinaa, mu am diw gu ngeen di tabasoote di ko rënde li ngeen di lekk [garabug oliw]."
23,WAY-GËM ÑA,21,"Te xanaa war ngeena am xalaatu fàttaliku ca jur ga leen Yàlla xéewale : Danañu leen nàndale ci li nekk ci biiram [meew], am ngeen ca itam ay njariñ yu bari ; te it ca ngeen di lekk."
23,WAY-GËM ÑA,22,"Ngeen di ca war, di ca lonk la ngeen di war."
23,WAY-GËM ÑA,23,"Yónni woon Nañu Nóoyin ca aw nitam. Mu neleen : " Éy yéen samaw nit, jaamuleen Yàlla. Amuleen jeneen yàlla ju dul Moom. Moo ndax dangeen dul ragal Yàlla ? ""
23,WAY-GËM ÑA,24,"Gaa ña weddi woon ca aw nitam di wax naan : " Kii daal nit la ni yéen, dafa bëgg toog ci seen kaw doŋŋ. Te sax bu neexoon Yàlla mu wàcce ay Malaaka. Mësunoo dégg lii ca suñu maam ya jiitu woon."
23,WAY-GËM ÑA,25,"Kii daal as waay la su jinne sadd, muñal-leen ko tuuti."
23,WAY-GËM ÑA,26,"[Nóoyin]ne : " Yaw sama Boroom ! Dimbali ma ci weddi gi ñu ma weddi "."
23,WAY-GËM ÑA,27,"ñu daldi ko soloo [digal ko] ne ko : " Defaral gaal ci Sunug càmm ak Suñu ndigal. Te saa su Suñu ndigal agsee ba lakkuka ayu mburu ba sãs, nanga dugal te bàyyi sag njaboot ak yóllent ci wépp xeet ba mu des ña nga xam ne wax ja jiitu woon na ca ñoom cig weddi ; te bul wàqanteek Man ci mbirum tooñkat ya, ndax ñoom dañuy lab."
23,WAY-GËM ÑA,28,"Saa soo duggee ca gaal ga yaak ña nga àndal ba noppi, nanga wax ne : " Cant ñeel na Yàlla Moom mi ñu musal ci ay nit yu di ay tooñkat. ""
23,WAY-GËM ÑA,29,"Te nanga wax ne : " Sama Boroom, nanga ma wàcce ngën gi wàccuwaay bu barkeel, Yaw yaa di gën ji wattu "."
23,WAY-GËM ÑA,30,"Ay kéemaannekk na ci biir loolu. Doontele sax dañuy na ttu (ñi gëm)."
23,WAY-GËM ÑA,31,"Topp, ginnaaw ba, ñu sos ay maas ci ñeneen,"
23,WAY-GËM ÑA,32,"ñu yónni ci ñoom ab Yonent bu bokk ci ñoom [ngir mu wax leen] : " Jaamuleen Yàlla. Amuleen jeneen yàlla ju dul Moom. Moo ndax dangeen dul ragal Yàlla ? ""
23,WAY-GËM ÑA,33,"Ña jiite yéefër ya cig nitam tey weddi ne danañu dajeek seen Boroom Bis-pénc ba, daldi wax ne : " Kii daal nit la ni yéen, ci li ngeen di lekk lay lekk, di naan ci li ngeen di naan."
23,WAY-GËM ÑA,34,"Te bu ngeen toppee ci moom (nitug njorondaay)ni yéen, dangeen yàqule."
23,WAY-GËM ÑA,35,"Moo ndax daleena dig ne bu ngeen faatoo ba doon suuf aki yax, dangeen génnaat dekki ?"
23,WAY-GËM ÑA,36,"Mukk, mukk li ñu leen dig !"
23,WAY-GËM ÑA,37,"Lii daal du lenn ludul sunug dundug àddina sii : dañuy dundu, dee ; waaye duñu dekki."
23,WAY-GËM ÑA,38,"Kii daal as waay la suy duural Yàlla ay fen ; te ñun sax gëmunu ko "."
23,WAY-GËM ÑA,39,"Mu ne : " Yaw sama Boroom ! May ma ndimbal ci weddi gi ñu may weddi "."
23,WAY-GËM ÑA,40,"Mu wax ne [Moom Yàlla] : " Li feek ndiir su néew, danañu rëccu "."
23,WAY-GËM ÑA,41,"Ag xaacu dikkal leen ci dëgg ; ñu ne lànjaŋ. Tooñkat ya tuskare nañu !"
23,WAY-GËM ÑA,42,"Ba noppi, ñu sos ca seen ginnaaw yeneeni maas."
23,WAY-GËM ÑA,43,"Amul wenn xeet wuy jiitu walla mu mujj ab digam."
23,WAY-GËM ÑA,44,"Topp, ginnaaw ba ñu yónni suñuy Yonent ñuy toppante. Xeet bu ca ab Yonentam dikkal, ñu weddi ko. Toftale Nañu leen kenn kenn, def Nañu leen ñu di ay waxtaan. Toskare ñeel na aw nit ñu gëmul !"
23,WAY-GËM ÑA,45,"Topp, ginnaaw ba yónni Nañu Muusaa ak mbokkam ma Aaruuna jox leen Suñuy laaya ak kàttan gu bir,"
23,WAY-GËM ÑA,46,"jëmale ko ca Firawna ak gàngooram ña doon rëy-rëylu te doon aw nit ñuy kawe-kawelu."
23,WAY-GËM ÑA,47,"Ñuy wax naan : " Ndax danañu gëm ñaari nit ñu mel ni ñun, ñoo xam ne seenu xeet suñuy jaam lañu."
23,WAY-GËM ÑA,48,"Ñu daldi leen weddi, daldi alku."
23,WAY-GËM ÑA,49,"Jox Nañu Muusaa Téere ba ngir mu waar leen ca ba bañuy gindiku."
23,WAY-GËM ÑA,50,"Te ñoo def doomi Maryaama [Iisaa] ak yaayam di kéemaan ; te ñu dugal leen ci aw tundu, mu maasee ànd ak bëti-ndox [naan]."
23,WAY-GËM ÑA,51,"Éy yéen Yonent yi ! lekk-leen ci yi teey yi tey jëfu yiw. Man dey kuy xam laa li ngeen di def."
23,WAY-GËM ÑA,52,"Te diine jii mooy seen diine, di jenn diine, te maa di seen Boroom. Ragal-leen Ma "."
23,WAY-GËM ÑA,53,"Séddale nañu seeni mbir ci ay kurél, xaaj bu ne doyloo na la fa moom."
23,WAY-GËM ÑA,54,"Bàyyileen ci seen ngëlëmte loolu ab diir."
23,WAY-GËM ÑA,55,"Ndax dañoo jàpp ne li ñu leen may ci alal aki doom,"
23,WAY-GËM ÑA,56,"Dañu leen di gaawe [fey leen baaxug lañu nekk] ? Ñoom yëguñu li xew de."
23,WAY-GËM ÑA,57,"Ña sóobu dëgg dëgg ci ragal seen Boroom,"
23,WAY-GËM ÑA,58,"ña nga xam ne dañoo gëm seen kàdduy Boroom,"
23,WAY-GËM ÑA,59,"ña nga xam ne duñu bokkale seen Boroom ak dara,"
23,WAY-GËM ÑA,60,"ña joxe ca lañu leen xéewale, te seeni xol di nux-nuxi ci [di xalaat] ne danañu delluwaat ca seen Boroom."
23,WAY-GËM ÑA,61,"Ñooña ñooy jëkkante ci jëfu yiw te jëkk nañu ca."
23,WAY-GËM ÑA,62,"duñu teg benn bakkan ludul la mu àttan. Te ab Téeree ngi fi buy àtte ci dëgg, te kenn du leen ca noonu [ci waññi yiw walla yokk safaan]."
23,WAY-GËM ÑA,63,"Waaye seeni xol réere na lii [di Alxuraan]. Te am nañu ay jëf yu yées yooyu te ña nga koy jëf,"
23,WAY-GËM ÑA,64,"ba bañuy mbugal seen njiit ya ñu seet seet di yuuxu walla."
23,WAY-GËM ÑA,65," " Buleen wooteg wallu tey. Kenn duleen dimbali ci ñun."
23,WAY-GËM ÑA,66,"Samay kàddu wàccoon na ci yéen ; ngeen daan ko dummóoyu,"
23,WAY-GËM ÑA,67,"ngeen daan ca rëy-rëylu, di ko waxtaane "."
23,WAY-GËM ÑA,68,"Ndax dañoo settantalul wax ji [di Alxuraan] ? Walla daleena digalul lu ñu digalul woon seen maam ya leen jiitu woon ?"
23,WAY-GËM ÑA,69,"Walla dañoo xamul seenub Yonent, ba tax ñu umpale ko ?"
23,WAY-GËM ÑA,70,"Walla dañu naan : " Jinnee ko sadd ? " [Du loolu lépp], li am mooy moom dëgg rekk la indi. Te li ëpp ci ñoom dañoo sib dëgg."
23,WAY-GËM ÑA,71,"Te bu Yàlla toppoon seen bànneex, kon asamaan ak suuf si yàqu. Indil Nañu leen ag waare, waaye dañoo dummóoyu waare googu."
23,WAY-GËM ÑA,72,"Ndax danga leen di laaj ab génnuwaay ? Sa génnuwaayu Boroom moo gën. Te moom [Yàlla] moo Gën ji kuy wërsëgal."
23,WAY-GËM ÑA,73,"Te yaa ngi leen di woo jëme leen ca yoon wu jub wa xocc."
23,WAY-GËM ÑA,74,"Ña xamul àllaaxira nag ñoom xamuñu yoon wa."
23,WAY-GËM ÑA,75,"Bu ñu leen yërëmoon ba wà ññi seeni tiis, ñu dellooti nuur ca seen bew ga."
23,WAY-GËM ÑA,76,"Danañu leen mbugal ndax toroxlu wuñu ngir seen Boroom ; jaamuwuñu Ko,"
23,WAY-GËM ÑA,77,"ba ba kerook ñuy ubbi ci ñoom buntub mbugal mu tar, ñu ne ca xiim."
23,WAY-GËM ÑA,78,"Moom moo leen sàkkal ag dégg, ak ug gis, aki xel. Néew aana ngeen gërëm."
23,WAY-GËM ÑA,79,"Moom moo leen bàyyi ci kaw suuf si, te dees na leen pang jëme ci Moom."
23,WAY-GËM ÑA,80,"Moom mooy dundal, mooy rey ; Moom mooy jàllasante guddeek bëccëg. Ndax dangeen dul xel-lu ?"
23,WAY-GËM ÑA,81,"Ñoom kay faf dañoo wax rekk lañu jëkk ña waxoon."
23,WAY-GËM ÑA,82,"Nee nañu : " Ndax bu ñu faatoo ba nekk suuf aki yax, ndax danañu dekkiwaat ?"
23,WAY-GËM ÑA,83,"Lii dey digoon nañu ko suñuy maam ak ñun ; lii daal ay léeb rekk la "."
23,WAY-GËM ÑA,84,"Neel : " Ana kan moo moom suuf si ak li ci biiram ? Ndeem xam ngeen "."
23,WAY-GËM ÑA,85,"Kon danañu wax ne : " Yàllaa ko moom ". Neel : " Moo ndax dangeen dul fàttaliku ? ""
23,WAY-GËM ÑA,86,"Neel : " Ana kan mooy Boroom asamaani juróom-ñaar tey Boroom Gàngunaay [Aras] gu màgg ga ? ""
23,WAY-GËM ÑA,87,"Danañu wax ne : " Yàllaa ko moom ". Neel : " Ndax dangeen dul ragal Yàlla ? ""
23,WAY-GËM ÑA,88,"Neel : " Ana kan moo ame ci loxoom nguurug lépp, kiy aare te soxlawul ku ko aar ? Waxleen rekk, ndax xam ngeen ko ! ""
23,WAY-GËM ÑA,89,"Danañu wax ne : " Yàllaa ko moom ". Neel : " Ana fu ñu leen jibare ? " [ba mënuleena gëm]."
23,WAY-GËM ÑA,90,"Indil Nañu leen dëgg waaye ño om ay fenkat lañu."
23,WAY-GËM ÑA,91,"Yàlla jàppewul kenn doomam te it amul jeneen Yàlla ju muy àndal ; su loolu amoom, kon yàlla ju nekk dem ak boppam ak la mu sàkk te kon danañuy ëppantey doole. [Tudd naa sellam ga] ! Rawante naak li ñu koy melal."
23,WAY-GËM ÑA,92,"Mooy ki xam kum paag li teew ! Kawe na [lool] li ñu koy bokkaaleel !"
23,WAY-GËM ÑA,93,"Neel : " Sama Boroom, cëy boo ma wonoon li nga leen dig ;"
23,WAY-GËM ÑA,94,"Yaw sama Boroom, bul ma boole mukk ci tooñkat yi."
23,WAY-GËM ÑA,95,"Te it am Nañu kàttanu won la li ñu leen dig."
23,WAY-GËM ÑA,96,"Ña ngay jiñe ñaawtéef ci [jëf yu gëna]rafet. ñun [Yàlla] ñoo gëna xam la ñuy melal."
23,WAY-GËM ÑA,97,"Neel : " Maa ngi sàkkoo ci sama Boroom mu musal ma ci jax-jaxali Séytaane."
23,WAY-GËM ÑA,98,"te maa ngi sàkku ndimbalul sama Boroom ci ñu di ma teewe ànd ak man "."
23,WAY-GËM ÑA,99,"ba, ba dee dikkal kenn ci ñoom, mu naan : " Sama Boroom ! Delloo ma àddina,"
23,WAY-GËM ÑA,100,"ndax ma mëna jëf yiw ca la ma fa bàyyi ". [Mukk loolu du mësa am], loolu kàddu la rekk gu muy wax. [Barsàq] kiiraay la ñuy nekk ba bañuy dekki "."
23,WAY-GËM ÑA,101,"Bu ñu walee Buftu bi kerook Bisboobu, askan amatul seen diggante te dootuñu lijjanti."
23,WAY-GËM ÑA,102,"Képp ku peeseem diis [ak jëf yu baax]ñoom ñooy ña texe ;"
23,WAY-GËM ÑA,103,"képp ku peeseem woyof [ak jëf yu baax], ñooña ñoo di ña sànku ci biir Safara te béel fa."
23,WAY-GËM ÑA,104,"Safara waa ngay làkk seeni kanam, ñu ne fa xuum."
23,WAY-GËM ÑA,105," " Moo ndax daa weesul jàng samag waareci yéen, ngeen jàppe ko ay fen ? ""
23,WAY-GËM ÑA,106,"Ñu wax ne : " Boroom suñu ! Texeedi not nañu te xamadi woon nañu itam."
23,WAY-GËM ÑA,107,"Boroom suñu, génne ñu ci ! Bu ñu tey-teyloo ba dellu ci, ñoo tooñ "."
23,WAY-GËM ÑA,108,"Mu neleen : " Jattleen ci biir te buleen ma tuddati "."
23,WAY-GËM ÑA,109,"Amna ab kurél bu bokkoon ci sama jaam, daan wax naan : " Boroom suñu, gëm nañu ; jéggal ñu te yërëm ñu, Yaw yaa di gën ji Yërëmaakoon " ;"
23,WAY-GËM ÑA,110,"ngeen jàppee woon leen ay reetaan ba faf ñu fàbbi leen fàtteloo leen Samay kàddu, dëkkoon ci di leen reetaan rekk."
23,WAY-GËM ÑA,111,"Bis niki tey feye naa leen ca lañu doon muñ ; ñoom texe nañu."
23,WAY-GËM ÑA,112,"Mu neleen : " Yéen sax ñaata at ngeen saxoon ci àddina [dundoon] ? ""
23,WAY-GËM ÑA,113,"Ñu tontu ne : " ñun daal, benn walla fan yu néew lañu fa saxoon, xam sax laajal limkat yi. ""
23,WAY-GËM ÑA,114,"Mu neleen : " As ndiir su néew ngeen fa saxoon. Cëy bu ngeen xamoon "."
23,WAY-GËM ÑA,115,"Moo ndax dangeena jortoon ne caaxaan rekka taxoon Ma bind leen, ngeen jort it ne dungeen dellusi ci Man [Yàlla] ? ""
23,WAY-GËM ÑA,116,"Yàlla buur biy dëgg, kawe na ! Amul jeneen yàlla ju dul Moom, Mooy Boroom gàngunaay [Aras] gu tedd ga !"
23,WAY-GËM ÑA,117,"Képp kuy jaamu leneen di ko boole ak Yàlla, [na bir ne] amu ca firnde, te Yàllaa koy lijjanti. Li wér mooy yéefër ya duñu texe."
23,WAY-GËM ÑA,118,"Waxal ne : " Boroom sama, jéggaleel te yërëme. Yaw yaa di gën ji yërëmaakoon yi "."
24,LEER GA,1,"Lii aw saar la wu ñu wàcce farataal ko, mu nekk ci biiram ay laaya yu ñu leeral [faramfàcce] ndax xéy-na ngeen fàttaliku "."
24,LEER GA,2,"Njaalookat bu jigéen ak njaalookat bu góor, nangeen leen dóor téeméeri yar. Te buleen leen yërëm [ci li diine tege] - ndegam gëm ngeen Yàlla ak Bis-pénc. Te itam mbugalum njaalookat yooyu, na ko mbooloo mu bari teewe ci jullit yi."
24,LEER GA,3,"Njaalokat bu góor du sëy ak kudul njaalookat bu jigéen walla bokkaalekat. Njaalookat bu jigéen, kenn du sëy ak moom kudul njaalookat bu góor walla bokkaalekat te loolu araam na ci jullit ñi."
24,LEER GA,4,"Ñay yàq deru jigéen ña, saŋewu [ci jiiñ leen njaaloo] ba noppi ñàkka indi ñeenti seede, nangeen leen dóor juróom-ñetti fukki yar, te buleen nangooti ñuy seede ba fàwwu. Ñoom ay saay-saay lañu,"
24,LEER GA,5,"ba mu des ña rëccu, tuub ginnaaw loolu, tey jëfu yiw, Yàlla Jéggalaakoon la, Jaglewaakoon la."
24,LEER GA,6,"Ñay tuumaal see ni jabar te amuñu ay seede ludul seen bopp, na waat ci Yàlla ñeenti yoon ne ku dëggu la,"
24,LEER GA,7,"juróomeel ba mu waat ne " rëbbum Yàlla [sori yërmaandeem] na dal ci kawam su dee fenkat la "."
24,LEER GA,8,"Su jabar ja waate ñeenti yoon ci Yàlla ne waa ja fenkat la, kenn du ko sànni xeer [rajmu],"
24,LEER GA,9,"ndaw sa itam na waat ne merum Yàlla na wàcc ci kawam su jëkkëram ja waxee dëgg [fasem rëbboo dootu ko fàttaliku mukk] muy juróomeelu waatam."
24,LEER GA,10,"Cëy dugankoon ak ngënéelul Yàlla ci yéen ak yërmaandeem, Yàlla Nanguwaakoonu tuub la te xeréñ !"
24,LEER GA,11,"Ña leen di indil jiixi-jaaxa [naaféq ya], ab kurél lañu ci yéen. Buleen ko jàppe ay, yiw la ci yéen. Kenn ku nekk ci yéen dana jot bàkkaaram. Képp ku ca ëppal dana am mbugal mu màgg."
24,LEER GA,12,"Lu tere woon jullit ñu góor ñeek jigéen di jort ci aw yiw ci seen diggante ? Ana lu tere ca saa sa ñu ne : " Lii kat aw duur la " ?"
24,LEER GA,13,"Bu ñu indi woon sax ñeenti seede, waaye bu ñu ko indiwul [ngeen daldi xam fa saa sa] ne ñoom kat ay fenjat lañu."
24,LEER GA,14,"Cëy dogankoon ak ngënéelul Yàlla ci yéen fii ci àddina sii ak fee ci àllaaxira, kon dey seen duur wii mbugal mu rëy danaleen ci dal,"
24,LEER GA,15,"ngir yéena ngi jokk-jolaate xibaar ba ak seeni làmmiñ, di wax ci seeni gémmiñ loo xam ne amuleen ci benn xam-xam ; ngeen jàppe ko lu doyadi te fekk muy lu rëya rëy fa Yàlla."
24,LEER GA,16,"Ana lan moo tere, ba ngeen ko déggee, ngeen sàbbaal Yàlla te wax ne : " Wii duur wu rëy waruta génne ci seeni làmmiñ " ?"
24,LEER GA,17,"Yàllaa ngi leen di ñaax ngeen baña dellu mukk ci jëf ju ni mel, ndegam ay way-gëm ngeen."
24,LEER GA,18,"Yàllaa ngi leen di faramfàcceeli laayam de, te Yàlla Ku xam la, Ku xereñ la."
24,LEER GA,19,"Ñi bëgga tasaarey ñaawtéef ci biir jullit ñi, mbugal mu metti danaleen dal ci àddina ak àllaaxira. Yàlla xam na te yéen xamuleen."
24,LEER GA,20,"Cëy dogankoon ak ngënéelul Yàlla ak yëmaandeem ci yéen, waaye Yàlla Moom ku ñeewant la, di Jaglewaakoon."
24,LEER GA,21,"Éy yéen ñi gëm ! Buleen topp jeegoy Séytaane. Ku topp jéegoy Séytaane, [na xam ne] Séytaane ñaawtéef ak njekkar la am. Dogankoon ak ngënéelul Yàlla ak yërmaandeem, kenn ci yéen du sellal. Waaye nag Moom Yàlla mooy sellal ku Ko soob. Te Yàlla Kuy dégg la, Ku xam la."
24,LEER GA,22,"Te ña Yàlla jox wërsëg te ñu bokk ci yéen, buñu cay ñàkka jox jegeñaale ya ak ndóol ya ak ñay gàddaay ci yoonu Yàlla. Nañuy jéggale tey jéllale. Moo xanaa bë gguleen Yàlla jéggal leen ? Yàlla dey Jéggalaakoon la, Jaglewaakoon la !"
24,LEER GA,23,"Ña nga xam ne dañuy tuumaal [njaaloo] jigéeni jullit ñi amul ay caaxaan, ña koy def danañu sori yërmaande ci àddina ak ca àllaaxira ; te it danañu am mbugal mu metti,"
24,LEER GA,24,"Bu ker oogee [Bis-pénc ba], seen làmmiñ ya, seeni yoxo ak seeni tànk danañu seede ci seen kaw lañu daan def."
24,LEER GA,25,"Bu Bis boobaa, Yàlla danaleen jox, indil leen seen diine ja di dëgg ; [Bu keroogee] lañuy xam ne Yàllaay dëgg gu fés ga."
24,LEER GA,26,"Jigéen ñu bon ña témb oo nañook góor ñu bon ña. Jigéen ñu baax ña témbook góor ñu baax ña. Góor ñu baax ña it ñoom témbook jigéen ñu baax ña. Ñoom set nañu wecc ca la ñuy wax. Am nañu ag njéggal te am nañu pey gu duun."
24,LEER GA,27,"Éy yéen ñi gëm ! Buleen dugg kër gu dul seeni kër ndare bu dangeena yéglu te ñuyyu waa kër ga. Loolu dey moo gën ci yéen ndax xéy-na ngeen fàttaliku."
24,LEER GA,28,"Bu ngeen ca fekkul kenn, buleen ca dugg li feek joxuñuleen ca ndigal. Te bu ñu la nee : " Dellul [damaa jàpp] ", dellul. Loolu moo gëna sell ci yéen. Yàlla aka xam li ngeen di def."
24,LEER GA,29,"[Waaye] bàkkaar amul ci yéen ngeen dugg ci kër gu ñu dëkkewul te seen tobarte nekk fa. Yàlla xam na li ngeen feeñal ak li ngeen di nëbb."
24,LEER GA,30,"Neel war na ci way-gëm ñi ñuy sajj seenub gis tey sàmm seen pëy. Looloo gëna sell ci yéen. Te nag Yàlla ku deñ la kumpa ci li ngeen di def."
24,LEER GA,31,"Waxal jullit ñu jigéen ñi neleen : nañuy sajj seenub gis, nañuy sàmm seen pëy, te nañuy baña feeñal seenub taar ludul li ca feeñ, nañuy sàng [muur] seeni yaram ; te buñu feeñalal seenub taar kudul seen jëkkër, walla seen baay, walla seen baayi jëkkër, walla seen doom, walla seen doomi jëkkër, walla seen càmmiñ, walla seen doomi càmmiñ, walla seen dommi jigéen, walla seen tàpp, walla xaleel yu géwantagul. Te it nañuy baña dóor seeni tànk ngir di feeñal li làqu ca seenub taar. Tuub-leen yéen ñépp jëm ci Yàlla yéen ña di way-gëm ndaxtelee ngeen texe."
24,LEER GA,32,"Takk-leen [jabar/jëkkër] ci ña séyul ak ca ña yiw te bokk ci seeni jaam [góor, jigéen]. Su fekkee dañoo ndóol, Yàlla Danaleen woomalal ci ngënéelam. Yàlla ku yaatu la, Ku xam la."
24,LEER GA,33,"Ña amul lu ñu takkee jabar, nañu sàmmu ba baa Yàlla di leen wërsëgal ci ngënéelam. Seen jaam ñii, sàkku ngeen goreel leen, nangeen bindanteek ñoom su ñu dee ñu yiw ; te it nangeen di joxe ca alali Yàlla ja leen Yàlla jox. Buleen di xiirtal seen jaam yu jigéen ci ñuy jaay seen bopp ngir bëgg doŋŋ ci loolu alali àddina. Ku ko daan def [te tuub ko], Yàlla Jéggalaakoon la, Jaglewaakoon la."
24,LEER GA,34,"Wàcce Nañu ci yéen ay laaya yu ñu faramfàcce, di ay misaal yu bawoo ca ña leen jiitu woon, di ag waare ci ña ragal Yàlla !"
24,LEER GA,35,"Yàllaay leerug asamaan yeek suuf si. Te leeram googu dafa mel ni ab cëgg bu ami làmp ci biiram. Làmp boobu nekkaat ci ab weer, weer boobu mel ni bidiw buy nes-nesi ; ñu di ko taalee ci diwub garabug oliw gu tedd [gu wuuteeg yi ñu miin]. Diwam ga xaw naa mëna leeral te safara laalu ko. Te Yàlla dana saddal nit ñi ay léeb te Yàlla xam na lu ne."
24,LEER GA,36,"Ci biiri kër [jàkka] yoo xam ne Yàlla digle ñu di fa tudd aw Turam, di Ko yékkati ; di Ko ca sàbbaal suba ak ngoon,"
24,LEER GA,37,"aw gaay ñoo xam ne njulaakum njaay duleen mësa fàbbi ci tudd Yàlla aka taxawal julli, ak génne asaka, ngir ñoom kat dañoo ragal Bis ba xol ya di wëlbëtiku ak gët ya."
24,LEER GA,38,"[Ci loolu], Yàlla danaleen feye la gëna rafet ca lañu jëf. Danaleen dolli ngëneel. Te Yàlla dana wërsëgal ku ko soob ci lu àndul ak ug waññi [lijjanti]."
24,LEER GA,39,"Ña weddi, di ay yéefër, ñoom seeni jëf dafa mel ni ñàndóox, bu ko boroomu mar séenee, dakoy jàppe ndox. Saa bu fa agsee, du fa fekk tus ; Yàlla rekk la fay fekk Mu waññal ko ay jëfam ba mu mat sëkk, te moo ne Yàllaa ka gaaw ab lijjanti."
24,LEER GA,40,"[Jëfi yéefër batey dafa mel ni ] lëndëmug géej guy duusu : ganax ci kaw ganax, ay niir yu lëndëm tegaloo tiim ko. Ba sax moom bu génnee loxoom, du ko xawa gis. Te képp ku Yàlla defalul ag leer, du am ag leer."
24,LEER GA,41,"[Xanaa gisuloo ne] ñépp ñu nekk diggante asamaan yeek suuf si, dañuy sàb baal Yàlla ; picc yi sax dañuy sàppe. Lenn lu nekk xam na naka lay jullee ak na muy sàbbaalee. Yàlla xam na li ñuy def."
24,LEER GA,42,"Yàllaay boroom nguurug asamaan yeek suuf si. Te ca Moom la ñéppiy dellu."
24,LEER GA,43,"Xanaa gisuloo ne Yàllaay wommat niir yi ? Dajale leen mu diw xiin, nga gis ndox di ca génnee bawoo asamaan. Ci tundi yuur lay sottikoo, Mu di ko dottil ku ko soob. Di ko xañ ku ko soob. Melxatug melaxam xaw naa mëna yàq ab gis."
24,LEER GA,44,"Yàlla mooy jéllasante guddeek bëccëg. Boroom gis-gis yi mën nañu cee xalam."
24,LEER GA,45,"Yàllaa bind mala yépp cim ndox. Amna ci yuy doxee biiram, amna ci yuy doxee ñaari tànk, amna ci yuy doxee ñeenti tànk. Yàllaay bind, sàkk [sos] lu ko soob te Yàlla mën na lu ne."
24,LEER GA,46,"[Wér na céŋŋ ne] wàcce Nañu ay laaya [kàddu] yu leer nàññ. Te Yàlla dana gindi ku ko soob jëme ko ci yoon wu jub xocc wa."
24,LEER GA,47,"Danañuy wax naan : " Gën nañu Yàlla ak Yonent bi, topp nañu it ". Mu am kurél bu bokk ñoom wëlbëtiku ginnaaw loolu. Ñoom gëmuñu."
24,LEER GA,48,"Saa su wootees leen jëme ci Yàlla ak ci Yonentam ngir Mu àtte seen diggante, ndekete yoo ab kurél ci ñoom day dummóoyu."
24,LEER GA,49,"Su ñu nekkoon ci dëgg kon danañu dikk [ci Yonent bi] topp ko."
24,LEER GA,50,"Moo ndax dañoo am woppi xol ? Walla dañuy jiixi-jaaxa ? Walla dañuy ragal Yàlla ak ub Yonentam yiir leen ? Deewalaay ! waaye ñoom ay tooñkat lañu."
24,LEER GA,51,"Ñi gëm Yàlla [jullit ñi], saa su ñu déggee woote buy jëme ci Yàlla ak ub Yonentam ngir àtte seen diggante, seeni wax du doon ludul ne : " Dégg nanu, topp nanu ". Ñooña ñooy ña texe."
24,LEER GA,52,"Képp kuy topp Yàlla ak ub Yonentam, ragal Yàlla te di Ko fuglu, ñooña ñooy ña texe."
24,LEER GA,53,"Danañuy giñ ci Yàlla fa mu gëna ñàngee, naan boo leen digalee danañu génn [dem xare ji]. Neel : " Buleen giñ. [Wax ji rekk doyul]. Yàlla xam na li ngeen di def "."
24,LEER GA,54,"Neel : " Toppleen Yàlla te topp ab Yonentam. Bu ñu dummóoyoo ñoom nag, yéen itam ak seen mbiri bopp; su ngen toppee gindiku ". Yonent bi moom jottal rekka ko ci war."
24,LEER GA,55,"Yàlla dig na ña gëm ci ñoom, tey jëfu yiw ne defna leen kuutaay ci kaw suuf kem ni Mu defe woon kuutaay ca ña leen jiitu woon. Te Danaleen yombalal jëfandikoo diiney [Islaam] ji Mu leen tànnal. Te it Danaleen soppil ginnaaw tiitaange kóolute. Ñu di Ma jaamu te duñu Ma bokkaale lenn. Képp ku weddi ginnaaw loolu, kon ñoom ñooy saay-saay sa."
24,LEER GA,56,"Nangeen di taxawal julli tey génne asaka, te it nangeen topp Yonent bi, ndaxtele yërëmees leen."
24,LEER GA,57,"Buleen foog ne yéefër yi dañoo tiiñ [Yàlla] ci kaw suuf. Seenub daluwaay Safara la. Ndaw muj gu bon."
24,LEER GA,58,"Éy yéen ñi gëm ! Na leen seeni jaam ak seeni xale yi matagul [mukkàllaf] di yëglu ba la ñoo dugg ci yéen ci ñetti waxtu yii : lu jiitu jullig fajar, ak bu ngeen summikoo ci njolloor, ak ginnaaw jullig gee ; loolu ñetti awra la ba ca waxtuy julli ya. Aayul ci yéen ngeen di gëwéelu di nemmeekuwante. Lii nag, Yàllaa leen cay faramfàcceel ay laayaam [kàddu], Yàlla ku xam la, Ku xereñ la."
24,LEER GA,59,"Xale yi itam [nañuy yëglu saa su ñu matee mukkàllaf], nañu yëglu na ko ña leen jiitu daan yëgloo. Nii la leen Yàlla di faramfàccelee ay kàddoom, te Yàlla ku xam la, Ku xereñ la."
24,LEER GA,60,"Aayul ci jigéen ñi toog ba yaakaaratuñoo sëy ñuy summiku te baña wut ab taar, [waaye] bu ñu muuroon seeni yaram moo gën ci ñoom. Yàlla kuy dégg la, Ku xam la."
24,LEER GA,61,"Aayul itam ci silmaxa [gumba], aayul itam ci ku lompoñ [làggi], aayul itam ci ku wopp, aayul itam ci yéen ci seen bopp ngeen di lekke ci seeni kër walla seeni këri baay, walla seeni këri mbokk yu jigéen, walla seeni këru baay-tëx, walla seeni këru bàjj en, walla seeni kër nijaay, walla seeni këri yaay-tëx, walla seeni jaam, walla seeni xarit. Aayul ci yéen ngeen di lekkandoon walla ngeen beru. Bu ngeen duggee ci kër, nangeen di ñuyyuwante ci ñuyyoo bu bawoo ca Yàlla, teey te barkeel. Noonu la leen Yàlla di faramfàccelee laaya ya ndaxtele ngeen xel-lu."
24,LEER GA,62,"Way-gëm ña dëgg-dëgg ñooy ña gëm Yàlla ak ub Yonentam, te mépp mbir mu ñu bokk ak nit ñi, bala ñu caa jëfandiku, laaj ndigal. Ñooñii nga xam ne ñoo lay laaj ndigal ngir seen itte bopp, na nga jox ndigal ña la soob ; te nanga leen jéggalul Yàlla, Yàlla Jéggalaakoon la, Jaglewaakoon la."
24,LEER GA,63,"Buleen def wooteb Yonent bi ni wooteb jenn waay ci yéen. Yàlla dana xam ñay potoxlu te bokk ci yéen. Ña nga xam ne dañuy moy ndigalam, nañu moytu ab sànje dal leen mb aa mbugal mu metti."
24,LEER GA,64,"Ca dëgg-dëgg, Yàllaa moom li nekk ci asamaan yeek suuf si. Moo gëna xam li ngeen nekk, bu keroogee ba ñu leen di delloo ca Moom, Mu di leen xibaar lañu defoon. Yàlla kat xam na lépp."
25,TÉQALE GA,1,"Yàlla barkeel na [màgg na] Moom mi wàcce Téere ba [Alxuraan] ca jaamam ba ngir mu doon luy xupp waa àddina si yépp."
25,TÉQALE GA,2,"Moom mi nga xam ne Moo moom nguurug asamaan yeek suuf si, te jàppewul kenn doomam, te it amul ku Mu bokkal nguur gi, Moo bind lépp te jox na ko dayo ba mu témbool."
25,TÉQALE GA,3,"Te ñoom dañoo jàppe ay yàlla ñenenn ñoo xam ne binduñu tus, faf ñoom sax dañu leena bind, te it mënuñoo lor seen bopp waxantumalaak njariñ, amuñu dee amuñu dundu waxantumalaak dekki."
25,TÉQALE GA,4,"yéefër yi wax nañu ne : " [Alxuraan] jii daal aw duur la wu [Muxammad] moo ko sos, te dafa am ñu ko cay jàppale ". Li ñu fi indi tooñ aki fen la."
25,TÉQALE GA,5,"Ñu wax it ne : " Léebi mag ñu jëkk ña rekk la ! Ñu koy saa muy bind suba ak ngoon ! ""
25,TÉQALE GA,6,"Neel : " Ki ko wàcce moo xam mbooti asamaan yeek suuf si. Di ab Jéggalaakon, di Jaglew aakoon."
25,TÉQALE GA,7,"Ñu wax ne [ñoom yéefër yi] : " Ana lan moo tax Yonent bii di lekk ñam aka dox ci ja yi [màrse yi] ? Lan moo tax wutéelsu ko Malaaka mu ànd ak moom di xuppaate ?"
25,TÉQALE GA,8,"Walla mu am ndàmb ? Mbaa mu am tooli dër di ci lekk ? ". Tooñkat ya naan : " Yéen daal toppiwuleen kudul as waay ju ag njibar jàpp "."
25,TÉQALE GA,9,"Gisal ni ñu lay méngaléelee ! Dañuy sànku te amuñu ca wenn yoon."
25,TÉQALE GA,10,"Yàlla ju barkeel ja nga xam ne bu Ko sooboon Mu defal la ci loolu Àjjana joo xam ay dex dañuy daw ci suufam ; Mu defal la it ay jénde."
25,TÉQALE GA,11,"Waaye wedd nañu Bis-pénc ba. Te ñun kat waajalal Nanu, képp ku weddi Bis-pénc ba, aw safara wuy jér-jéri."
25,TÉQALE GA,12,"Saa su leen Safara soosu séenee fu sori, dinañu dégg riiram."
25,TÉQALE GA,13,"Bu ñu leen ca sànnee ci pukus bu xat, lëkke leen [jéng], ñuy wél-wéliy juuxu ci toskare."
25,TÉQALE GA,14," " Bisu tey jii, buleen yuuxu jenn tuskare doŋŋ, ay tuskare yu bari la "."
25,TÉQALE GA,15,"Neel : " Ndax loolu moo gën ? Walla Àjjanay xéewal ju sax ju ma digee fey gaa ña ragal Yàlla, muy seen kër ? ""
25,TÉQALE GA,16,"Am nañu fa lépp lu leen fa soob te dañu fay béel. Yàllaa ko warlu."
25,TÉQALE GA,17,"Bis ba Mu leen di pang, boole leen ak ya ñu doon jaamu bàyyi Yàlla, Di leen wax [moom Yàlla] naan : " Ndax yéena sànkoon sama jaam ñii, walla ñoom ñoo sànku woon réere yoon wa ? ""
25,TÉQALE GA,18,"Ñuy wax di tontu naan : " Tudd nañu sa sell gi. ! Yellut ci ñun ñuy wut kilifa bàyyi la, waaye Yaa leen tuuroon xéewal ñook seeni baay ba tax ñu fàtte [Alxuraan]. Far sànku "."
25,TÉQALE GA,19," " Weddi woon nañu leen ca li ngeen di wax. Amuñu ab rawtukaay. Te képp ku tooñati ci yéen, Danañu ko mosal mbugal mu réy "."
25,TÉQALE GA,20,"Musunoo yebal ay Yonent ca la la jiitu ludul dañu daan lekk ñam te di dox ci ja yi [màrse yi]. Def Nañu it ñenn ci yéen di sànjeb ña ca des, mbaa dangeen muñ ? - Sa Boroom de kuy gis la."
25,TÉQALE GA,21,"Ña yaakaarula dajeek ñun ñangay wax naan : " Céy bées wàcce woon ci ñun ay Malaaka, mbaa ñu gis suñu Boroom [Yàlla] ! ". Dañu doon rëy-rëylu [kaweel seen bopp], réer réer gu jéggi dayo."
25,TÉQALE GA,22,"Bis bañuy mëna gis malaaka ya du neex ci ñoom de, ndax Malaaka yaa nga naan leen : " Seeni mbir sakk na " !"
25,TÉQALE GA,23,"ñu fab jépp jëf ju ñu mësoona jëf, def ko pënd bu ñu wasaare."
25,TÉQALE GA,24,"[Bu keroogee Bis-pénc ba], waa Àjjana ñooy gën delluwaay te ñooy dàq ub nooflaay."
25,TÉQALE GA,25,"[Bu Bis baa] ba niiri asamaan si di xottiku, ñuy wàcce Malaaka yi,"
25,TÉQALE GA,26,"bu keroogee [buntub] nguur dëgg, Yërëmaakoon baa koy ame, mu doon nag Bis bu jafe ci yéefër yi."
25,TÉQALE GA,27,"Bis ba tooñkat yi di màtt seeni yoxo, te naan : " Aka neexoon ma ànd ak Yonent aw yoon !"
25,TÉQALE GA,28,"Ngalla man ! Aka neexoon jàppewuma diw sàngam ab xarit !"
25,TÉQALE GA,29,"Moo ma féewaleek [Alxuraan] ginnaaw ba mu ma ñëwalee ". Séytaane moo di yàqalekat bu bon (bu yées ba)."
25,TÉQALE GA,30,"Yonent bi daldi wax ne : " Yaw sama Boroom, nit ñi dey dëddu nañu Alxuraan jii ! ""
25,TÉQALE GA,31,"Noonu lañu defe woon Yonent bu nekk am ab noon ca tooñkat ya. Waaye nag, Sa Boroom Moom doy na sëkk kuy gindee, doy sëkk it ndimbal."
25,TÉQALE GA,32,"yéefër yaa ngay wax naan : " Lu tax wàccendoo wuñu Alxuraan jii wenn yoon mu ne ñumm ? " [Waaye ñun nii lañu koy wàccee] ngir dëgëral sa xol. Te it toftale Nañu ko bu jekk."
25,TÉQALE GA,33,"Amul léeb wu ñu lay mëna indil te indilunu la dëgg, te gën koo jub."
25,TÉQALE GA,34,"Ña nga xam ne dees na leen pang, di leen diri ci seen xar-kanam ya, jëme leen Safara, ñoom ñooy gëna yées wàccuwaay, gëna réere yoon wu jub wa."
25,TÉQALE GA,35,"Jox Nañu Muusaa Téere ba, defal ko Aaruuna mbokkam mu di ko jàppale."
25,TÉQALE GA,36,"ñu wax leen ne : " Demleen yéen ñaar ca nit ña weddi woon Suñuy kàddu ". ñu alag leen."
25,TÉQALE GA,37,"Te nitu Nóoyin ya, ba ñu weddee Yonent ya, labal Nañu leen, def Nañu leen it kéemaan ci nit ñi. Te waajalal Nañu tooñkat ya mbugal mu metti."
25,TÉQALE GA,38,"Ak nitu Aad, ak nitu Samooda ak waa Rasi, ak maas yu bari yu nekkoon seeni diggante !"
25,TÉQALE GA,39,"Ku nekk ci ñoom, sadd Nañu koy léeb, alag Nañu leen ñoom ñépp."
25,TÉQALE GA,40,"Romb nañu dëkk ba mbugal ma wàcce woon. Moo ndax gisuñu ko woon ? Ñoom kay dañoo foogoon ne duñu dekki !"
25,TÉQALE GA,41,"Bu ñu la gisee dañu lay téjji naan : " Ndax kii la Yàlla yónni ?"
25,TÉQALE GA,42,"Bu ñu muñul woon, danañu xawa féewaleek suñu yàlla jii ! ". Waaye danañu xam [Bis bu ñu gisee mbugal ma], ana kan moo réere yoon wu jub wa."
25,TÉQALE GA,43,"Ndax gisuloo ka jàppe bakkanam mu di yàllaam ? Moo ndax dangay doon wéeruwaayam ?"
25,TÉQALE GA,44,"Walla dangaa jàpp ne li ëpp ci ñoom dañuy dégg di xam ? Ñoom kay ñook mala yi ñoo yem. Walla sax ñoo gëna sànku."
25,TÉQALE GA,45,"Xanaa gisoo ni sa Boroom tàllale ker [takkander] ? Bu ko sooboon, Mu def ko mu di lu sax. Ba noppi def Nañu jant bi muy firnde,"
25,TÉQALE GA,46,"te ginnaaw loolu, xëcc Naa ko jëme ci Man muy lu yo mb."
25,TÉQALE GA,47,"Mooy Ki leen defal guddi gi mu di ag col ak nelaw yu neex, te Mu def bëccëg muy yëngatukaay."
25,TÉQALE GA,48,"Moom moo yebal ngelaw muy bégal ci yërmaandey Yàlla. Te wàcce Nañu ci asamaan si ndox mu laab,"
25,TÉQALE GA,49,"ngir ñu dundalaat ci dëkk bu dee woon, màndal ci ña ñu bind ci mala ak nit ñu bari."
25,TÉQALE GA,50,"Tasaare Nañu ko ci seen diggante ngir ñu fàttalikoo ca. Li ëpp ci nit ñi lànk di ay yéefër."
25,TÉQALE GA,51,"Bu ñu sooboon, dëkk bu nekk Danañu fa yebal ab xuppekat."
25,TÉQALE GA,52,"Bul topp ñiy weddi Alxuraan ; te nanga xeex ak ñoom xeex bu rëy."
25,TÉQALE GA,53,"Mooy Kiy dawloo ñaari géej : bii neex, lewet, ba ca des saf xorom, naqari. Te moo def ci seen diggante aw téq [bu kenn mënula jaxase]."
25,TÉQALE GA,54,"Mooy ki sos nit ci ndox, def ci aw askan ak ug goromle. Sa Boroom di Ku am kàttan [ci def lu nekk]."
25,TÉQALE GA,55,"[yéefër ya], ña ngay jaamu, bàyyi Yàlla, loo xam ne duleen jariñ, duleen lor ! Ku di ab yéefër mooy takkatook noonub Boroomam !"
25,TÉQALE GA,56,"Yónniwunu la ludul ngay xuppe aka waare."
25,TÉQALE GA,57,"Neel : " Laa ju ma leen ci ag pey. Ku mu soob nag, mën naa joxe ci yoonu Yàlla "."
25,TÉQALE GA,58,"Te nanga wéeru ci Yàlla Miy Aji-dund te du dee. Te nangay sàbbaal ci sant Ko. Moom Yàlla ku mat sëkk la ci xam bàkkaari jaamam ñi."
25,TÉQALE GA,59,"Mooy Ki bind asamaan yaak suuf si ak li nekk se en diggante, ci juróom-benni fan, daldi yemoo ca gàngunaay ga [Aras], Moo di ab Yërëmaakoon. Laaj ko ku xam."
25,TÉQALE GA,60,"Saa su ñu leen waxee : " Sujjóotal-leen [Yàlla] Mi di ab Yërëmaakoon ", ñu tontu ne : " Kuy kooku ? " - Mu faf dolli leen ug foñ."
25,TÉQALE GA,61,"Barkeel na [Moom Yàlla] mi def ci asamaan si ay yoon, def ca ab làmp [jant bi] ak weer wu leer nàññ !"
25,TÉQALE GA,62,"Mooy Ki def guddeek bëccëg ñuy jëlasante ngir ku bëgga xalaat, fàttaliku, mbaa mu bëgga sant."
25,TÉQALE GA,63,"Ak jaami Yàlla yii dox ci kaw suuf si ndànk, su ñu réer ña di wàqanteek ñoom, ñuy wax jàmm,"
25,TÉQALE GA,64,"ñoom ñooy fanaanee julli te Yàlla rekk tax [taxaw aka sujjóot] ;"
25,TÉQALE GA,65,"ñoom ñooy wax naan : " Yàlla, yal na nga ñu dëddëleek mbugalum Safara ". - mbugalum Safara soosu lu ne dànk la."
25,TÉQALE GA,66,"Ndaw dëkkuwaay bu soof !"
25,TÉQALE GA,67,"Bu ñuy joxe alal, duñu xaabaabal te it duñu nay, dañuy digg-dóomu."
25,TÉQALE GA,68,"Duñu boole di jaamoondoo dara ak Yàlla, te duñu rey bakkan bu Yàlla tere ku ko rey, ludul ci dëgg ; duñu njaaloo it - képp ku def loolu, dana dajeek mbugal"
25,TÉQALE GA,69,"dees na ko fulal mbugal ma bu Bis-pénc baa, te dafay béel cig doyadi ;"
25,TÉQALE GA,70,"ludul ña ca tuub, rëccu te gëm, tey jëfu yiw ; ñooña, Yàlla dana soppi seeni ñaawtéef def ko mu di yiw, Yàlla ab Jéggalaakoon la, ab Jaglewaakoon la ;"
25,TÉQALE GA,71,"képp kuy tuub [rëccu lu bon te bañ koo defati], dana dellu ca Yàlla mucc."
25,TÉQALE GA,72,"Ña nga xam ne duñu seede mukk aw fen ; te bu ñu rombee ay caaxaan duñu fa xand ;"
25,TÉQALE GA,73,"ña nga xam ne bu ñu déggee seen kàdduy Boroom, duñu ca tëx, duñu ca gumba ;"
25,TÉQALE GA,74,"ña nga xam ne dañuy wax naan : " Yaw suñu Boroom, defal ñu ci suñuy jabar ak suñuy doom ñuy seral xol, te nga def ñu ay njiit ca ña ragal Yàlla tey wattandiku "."
25,TÉQALE GA,75,"Ñoom dees na leen feye ay néeg yu kawe [ca Àjjana], muy peyug lañu doon muñ, te dees na leen fa teeroo ab ñuyyoo ak jàmm [ju ne béyyi],"
25,TÉQALE GA,76,"dañu fay béel. Ndaw dëkkuwaay bu neex !"
25,TÉQALE GA,77,"Neel : " Seen Boroom duleen faale, xanaa sax bu fekkoon ne yéena ngi Koy jaamu ; waaye weddi woon ngeen Yonent bi. Seen mbugal, dungeen ko mëna raw, te dafay doo lu sax."
26,WOYKAT YA,1,"Taa, Siin, Miim."
26,WOYKAT YA,2,"Lii mooy laayay Téere bu bir ba."
26,WOYKAT YA,3,"Amaana nga am ñàngi -ñàngi xol ci li ñu gëmul !"
26,WOYKAT YA,4,"Bu ñu neexoon ñu wàcce ci asamaan kéemaan guy tax ñuy jatti loos."
26,WOYKAT YA,5,"Amul benn woote bu bees bu mësoona bawoo ca Yàlla ludul ne dëndu dañu ko."
26,WOYKAT YA,6,"Weddi woon nañu, te danañu mësa joti xibaari lañu doon téjji."
26,WOYKAT YA,7,"Xanaa dañoo gisul yu bari yi ñu saxal ci kaw suuf, ci xeeti gàncax muy tollént ?"
26,WOYKAT YA,8,"Ay kéemaan yu bari nekk ci loolu ! Waaye taxut li ëpp ci ñoom gëm [diy jullit]."
26,WOYKAT YA,9,"Te sa Boroom mooy Boroom kàttan ga te di Jaglewaakoonug [yërmaande]."
26,WOYKAT YA,10,"[Fàttalikul] ba Yàlla woo na Muusaa, [ne ko] : " Demal [jubbanti ji] tooñkat ya,"
26,WOYKAT YA,11,"nitu Firawna " ; moo ndax ñoom duñu ragal Yàlla ?"
26,WOYKAT YA,12,"[Muusaa] wax ne : " Yaw Sama Boroom, damaa ragal ñu jàppe ma ab fenkat [weddi ma] ;"
26,WOYKAT YA,13,"samab dënn di xat, te kon dootuma mëna wax : Yónnil kon Aaruuna, def ko Yonent."
26,WOYKAT YA,14,"Te itam, amna tuuma ju ñu may jiiñ ; te ragal naa ñu rey ma "."
26,WOYKAT YA,15,"[Yàlla] ne : " Mukk du am ! Demleen yéen ñaar yóbb suñuy kàddu. Maa ngi ànd ak yéen di dégg."
26,WOYKAT YA,16,"Dem ca Firawna ne ko : " ñun ñaari ndawi Boroom àddina si lañu,"
26,WOYKAT YA,17,"Yebalal giir Banii-Israayil ñu ànd ak ñun "."
26,WOYKAT YA,18,"[Firawna] ne ko : " Moo ndax yarunu la fii ba nga do onee liir ? Ak li nga fi nekk lépp ?"
26,WOYKAT YA,19,"Ak jëf ji nga fi jëfoon tey xarabaate "."
26,WOYKAT YA,20,"Muusaa ne ko : " Defoon naa ko, waaye teyuma ko."
26,WOYKAT YA,21,"Ma daldi daw ba ma tiitee : faf Yàlla jox ma xam-xam, def ma ma bokk ca Yonent ya."
26,WOYKAT YA,22,"Te loolu xéewal la goo may mëna xéewale, ndax liggéeyloo nga giir Banii-Israayil lu ne ? ""
26,WOYKAT YA,23,"[Firawna] ne ko : " Waaw, ana kan mooy Boroom àddina si ? "."
26,WOYKAT YA,24,"[Muusaa ne ko] : " Mooy Boroom asamaan yeek suuf si ak li nekk seen diggante, ndegam wóolu nga ! ""
26,WOYKAT YA,25,"[Firawna] daldi wax ak ña ko wëroon, neleen : " Gaa ñi xanaa dégguleen ? ""
26,WOYKAT YA,26,"[Muusaa] ne ko : " Mooy seen Boroom, di Boroomub seeni baay "."
26,WOYKAT YA,27,"[Firawna] daldi wax ne : " Seen Yonent bii ñu leen yónni ab dof la kat "."
26,WOYKAT YA,28,"[Muusaa] ne ko : " Mooy Boroom penkook sowwu ak li nekk seen diggante, bu ngeen xel - loo ! ""
26,WOYKAT YA,29,"[Firawna] ne ko : " Soo fi jéemee indi jeneen yàlla ju dul man, danaa la téj kaso de "."
26,WOYKAT YA,30,"[Muusaa] ne ko : " Moo ne indil naa la mbir mu leer de ?"
26,WOYKAT YA,31,"[Firawna] ne ko : " Génne ko bu fekkee li ngay wax dëgg la "."
26,WOYKAT YA,32,"[Muusaa] daldi sànni yetam wa, ndekete yoo jaan la juy béllaw-béllawi."
26,WOYKAT YA,33,"Mu daldi génne loxoom, mu weex tàll ca ña koy xool."
26,WOYKAT YA,34,"[Firawna] wax gàngoor ga neleen : " Kii dey ab jibar la bu xor."
26,WOYKAT YA,35,"Da leena bëgga génne ci seen suuf sii ak jibaram gi. Lu ngeen ma ciy digal ? ""
26,WOYKAT YA,36,"Ñu ne ko : " Joxleen ñoom ñaar beneen bis te nga yónni ci gox yi ñuy woo nit ñi, di leen dajale,"
26,WOYKAT YA,37,"danañu la indil bépp jibar bu fi xor "."
26,WOYKAT YA,38,"Ñu dajale mb ooleemi jibarkat ca bis ba ñu waxoon."
26,WOYKAT YA,39,"Mu am ku yéene wax ne : " Ndax nit ñépp yemb nañu,"
26,WOYKAT YA,40,"xéy-na bu ñu toppee njibarkat yi, ndegam ñoo not ? ""
26,WOYKAT YA,41,"Ba jibar ya agsee, dellu wax Firawna ne ko : " Ndax danañu am ag pey bu fekkee ne not nañu [Muusaa] ? ""
26,WOYKAT YA,42,"Mu neleen : " Waawaaw, kon dingeen bokk ci samay jegeñaale !"
26,WOYKAT YA,43,"Muusaa neleen : " Sànnileen li ngeen di sànni "."
26,WOYKAT YA,44,"Ñu daldi sànni seen buum aki yet, daldi wax ne : " Ci doole Firawna la ñuy note "."
26,WOYKAT YA,45,"Muusaa daldi sànni yetam wa, ndeketeyoo mëdd na ya ñu deferoon."
26,WOYKAT YA,46,"Jibar ya daldi rot sujjóot,"
26,WOYKAT YA,47,"daldi wax ne : " Gëm nañu Boroom àddina si yépp,"
26,WOYKAT YA,48,"Boroom Muusaa ak Aaruuna "."
26,WOYKAT YA,49,"[Firawna] neleen : " Gëmoon ngeen ko ba ma leena laataa woo. [Xam naa ne] mooy kàndiŋ mi leen jàngal njibar ! Dangeen xam ne ! Danaa dagg seen yoxook seeni tànk, jalawle ko, danaa leen daaj yéen ñépp "."
26,WOYKAT YA,50,"Ñu ne ko : " Boo yaboo ! ñun daal jublu nañu suñu Boroom."
26,WOYKAT YA,51,"Danoo xemmem Yàlla jéggal ñu suñuy njuumte, xemmem it doon ñu njëkka gëm "."
26,WOYKAT YA,52,"ñu daldi soloo Muusaa, digal ko mu rañaan ànd ak samay jaam te danañu leen dabsi."
26,WOYKAT YA,53,"Firawna daldi yónnee ci gox yi ñuy yéene dajale nit ñi :"
26,WOYKAT YA,54," " Ñoom dey, ay mbool oo yu néew lañu,"
26,WOYKAT YA,55,"te it mere nañu ñu,"
26,WOYKAT YA,56,"te ñun danoo lefoog "."
26,WOYKAT YA,57,"ñoo leen génne woon ci dër yaak dex yi,"
26,WOYKAT YA,58,"Ak ca ndàmb yaak dëkkuwaay yu neex ya."
26,WOYKAT YA,59,"Noona lañu ko donnalee giir Bani-israayiila."
26,WOYKAT YA,60,"Ba jant ba fénkee lañu leen dabuji."
26,WOYKAT YA,61,"Ba ñaari mbooloo ya séenantee, waa kër Muusaa daldi ne : " Ñanga ñuy dabsi de "."
26,WOYKAT YA,62,"[Muusaa] ne : " Mukk, duñu ñu dab ndax ànd naak sama Boroom te Dana ma gindi "."
26,WOYKAT YA,63,"ñu daldi soloo Muusaa, digal ko : " Dóoral géej geek sa yet wi ". Mu daldi xàjjeeku, xa aj bu nekk tollu ni aw tund wu mag."
26,WOYKAT YA,64,"ñu tañcale Firawna mooku nitam."
26,WOYKAT YA,65,"ñu daldi musal Muusaa mook ña mu àndanloon ñépp ;"
26,WOYKAT YA,66,"ñu daldi labal ña ca des [Firawna aki gaayam]."
26,WOYKAT YA,67,"Kéemaana ngi ci biir loolu te taxut woon li ëpp ci ñoom gëm."
26,WOYKAT YA,68,"Te sa Boroom, mooy Boroom kàttan, di Jaglewaakoon ba."
26,WOYKAT YA,69,"Jàngal-leen xibaari Ibraayma:"
26,WOYKAT YA,70,"Ba mu waxee baayam aku nitam, neleen : " Lu ngeen di jaamu ? ""
26,WOYKAT YA,71,"Ñu ne ko : " Ay xërëm lañuy jaamu, te gëm ko lool "."
26,WOYKAT YA,72,"Ibraayma neleen : " Ndax danañu leen dégg bu ngeen leen di woo ?"
26,WOYKAT YA,73,"walla ñu di leen jariñ mbaa ñu leen di lor ? ""
26,WOYKAT YA,74,"Ñu wax ne : " ñun kat, dañoo fekk rekk suñuy baay daan ko def "."
26,WOYKAT YA,75,"Ibraayma neleen : " Xanaa gisuleen li ngeen di jaamu ?"
26,WOYKAT YA,76,"Yéen ak seen maam ya fi woon ?"
26,WOYKAT YA,77,"Ñoom ñépp sama noon lañu kudul Yàlla Miy Boroom àddina si,"
26,WOYKAT YA,78,"Moom mi ma bind te gindi ma ;"
26,WOYKAT YA,79,"Mooy ki may leel di ma nàndal ;"
26,WOYKAT YA,80,"su ma woppee, Mu faj ma,"
26,WOYKAT YA,81,"Moo may rey, di ma dundal,"
26,WOYKAT YA,82,"Mooy ki ma xemmem mu jéggal ma samay ñaawtéef bu Bis-pénc baa."
26,WOYKAT YA,83,"Yaw sama Boroom, may ma xam-xam te def ma joti ca gaa ñu baax ña ;"
26,WOYKAT YA,84,"defal ma am làmmiñ wu dëggu;"
26,WOYKAT YA,85,"def ma ma bokk ca way-donn ya Àjjanay xéewal ya."
26,WOYKAT YA,86,"te Nga jéggal sama baay : moom dafa bokk ca ñu réer ña ;"
26,WOYKAT YA,87,"te bul ma gàcceel kerook bisub dekki ba,"
26,WOYKAT YA,88,"bis ba alal aki doom du jariñati,"
26,WOYKAT YA,89,"kudul kay ñëw ca Yàllaak xol bu mucc ayib "."
26,WOYKAT YA,90,"Ñu jigeeñal Àjjana ña ragal Yàlla."
26,WOYKAT YA,91,"te gaaraleef na Safara ñeel ña béewoon,"
26,WOYKAT YA,92,"Ñu wax leen ne : " Ana fan ngeen nekkoon di fa jaamoo,"
26,WOYKAT YA,93,"bàyyi woon Yàlla ? Ndax mën nanoo dimbali seen bopp ? Walla ñu dimbali leen ? ""
26,WOYKAT YA,94,"Ñu sànni leen fa, galajaaneleen ñook mboxos ma,"
26,WOYKAT YA,95,"ak gàngoorug Ibliis ga gépp."
26,WOYKAT YA,96,"Ñuy wax ca biir tey xuloo :"
26,WOYKAT YA,97," " Waat naa ci Yàlla ne ! ñoo ngi woon ci réer gu bir,"
26,WOYKAT YA,98,"jamono ya ñu leen doon yemaleek Boroom àddina si."
26,WOYKAT YA,99,"Te tooñkat ya doŋŋa nga ñu sànk."
26,WOYKAT YA,100,"Amunu ku ñu tinu,"
26,WOYKAT YA,101,"amuma it xarit bu may miisloo."
26,WOYKAT YA,102,"Céy bu ñu delluwaatoon àdduna, kon danañu bokk ca way-gëm ña ! ""
26,WOYKAT YA,103,"Ay kéemaana ngi ci biir loolu ; te taxut woon li ëpp ci ñoom gëm."
26,WOYKAT YA,104,"Te sa boroom, mooy Boroom kàttan, di Jaglewaakoon ba."
26,WOYKAT YA,105,"Nitu Nóoyin ñoom weddi woon nañu Yonent ya,"
26,WOYKAT YA,106,"ba leen seen mbokk ma Nóoyin waxee, neleen : " Ndax dungeen ragal Yàlla ?"
26,WOYKAT YA,107,"Man seenub Yonent laa bu wóor."
26,WOYKAT YA,108,"Ragal-leen Yàlla te topp ma."
26,WOYKAT YA,109,"Te laajuma leen ci génn pey ; samag pey Boroom àddina si moo ko warlu."
26,WOYKAT YA,110,"Ragal-leen Yàlla te topp ma "."
26,WOYKAT YA,111,"Ñu wax ko ne : " Ndax danañu la gëm te ñi gëna saay-saaya ngi la topp? ""
26,WOYKAT YA,112,"Mu wax ne : " Ana man lu ma xam ca lañu daan def."
26,WOYKAT YA,113,"Seenub waññoo nga ca Yàlla [Moo koy taxawe]. Céy bu ngeen yëgoon."
26,WOYKAT YA,114,"Man dey du maay dàq ñi gëm."
26,WOYKAT YA,115,"Man doonuma ludul ab xuppekat bu bir "."
26,WOYKAT YA,116,"Ñu ne ko : " Yaw Nóoyin, soo bàyyiwul li nga nekk, dees na la jóori xeer [ba nga dee] ! ""
26,WOYKAT YA,117,"Mu ne : " Yaw sama Boroom, samaw nit weddi nañu, jàppe ma fenkat."
26,WOYKAT YA,118,"Àtteel sama digganteek ñoom ba mu ne làññ : te nga musal maak ñi ma àndal te ñu bokk ca ña gëm "."
26,WOYKAT YA,119,"ñu daldi koy musal mook ña mu àndaloon ci gaal ga mu duyyoon ba mu fees."
26,WOYKAT YA,120,"Ginnaaw ba, ñu labal ña ca des."
26,WOYKAT YA,121,"Ay kéemaana nga ci biir loolu. Te taxut woon la ëpp ci ñoom gëm."
26,WOYKAT YA,122,"Te sa Boorm, Mooy boroom kàttan, di Jaglewaakoon."
26,WOYKAT YA,123,"Waa xaad, weddi woon nañu Yonent ya, jàppe leen ay fenkat."
26,WOYKAT YA,124,"Ba leen seen mbokk ma uxuud waxee ne : " Ndax dangeen dul ragal Yàlla ? ""
26,WOYKAT YA,125,"Man dey, ab Yonent laa bu wóor,"
26,WOYKAT YA,108,"Ragal-leen Yàlla te topp ma."
26,WOYKAT YA,127,"Duma leen ca laaj genn pey ; samag pey Boroom àddina see ko warlu."
26,WOYKAT YA,128,"Ndax dangeen di tabax ci kaw wépp tundu ab jàjj ngir caaxaan ?"
26,WOYKAT YA,129,"Ngeen di liggéeyi njéndi mel ni dangeen fiy béel ?"
26,WOYKAT YA,130,"Te saa su ngeen songee mu jéggi dayo."
26,WOYKAT YA,108,"Ragal-leen Yàlla te topp ma."
26,WOYKAT YA,132,"Ragal-leen Yàlla mi leen kàttanal ba ngeen mëna jëf,"
26,WOYKAT YA,133,"Moo leen may alal aki doom,"
26,WOYKAT YA,134,"ak tooli dër aki dex."
26,WOYKAT YA,135,"Man dey, ragal naa ci yéen mbugalum Bis bu màgg."
26,WOYKAT YA,136,"Ñu tontu wax ne : " Nga di ñu waar ak nga ñàkk ñoo wara yem ci ñun képp !"
26,WOYKAT YA,137,"Lii daal du lenn ludul jikkoy mag ñu jëkk ña :"
26,WOYKAT YA,138,"ñun daal, kenn duñu mbugal "."
26,WOYKAT YA,139,"Ñu weddi ko. ñu daldi leen mbugal. Te ca biir, ay kéemaana nga ca ! Te taxul la ëpp ca ñoom gëm."
26,WOYKAT YA,140,"Te sa Boroom, moo di Boroom kàttan, di Jaglewaakoon."
26,WOYKAT YA,141,"Waa Samuuda, weddi woon nañu Yonent ya."
26,WOYKAT YA,142,"Ba leen seen mbokk Saalixu waxee ne : " Moo ndax dungeen ragal Yàlla ? ""
26,WOYKAT YA,143,"Man mii dey, ab Yonent laa ci yéen bu wóor."
26,WOYKAT YA,144,"Ragal-leen Yàlla te topp ma [samay ndigal]."
26,WOYKAT YA,145,"Te duma leen ca laaj genn pey, samag pey Boroom àddina see ko warlu."
26,WOYKAT YA,146,"Ndax jàpp ngeen ne dañu leen di bàyyi nii rekk ngeen ne fayax ?"
26,WOYKAT YA,147,"Ci biir tooli dër yeek dex yi,"
26,WOYKAT YA,148,"ak mbey yi, ak tànd arma yii neex loola reesal ?"
26,WOYKAT YA,149,"Ngeen di yett ay kër ci tundu doj yi te njaxlaf lool ?"
26,WOYKAT YA,150,"Mu ne ragal-leen Yàlla waay te topp samay ndigal."
26,WOYKAT YA,151,"Te buleen topp mukk nag ndigalul ñiy sànkaate [xaaxaabal],"
26,WOYKAT YA,152,"ñiy yàq rekk ci suuf si te duñu defar "."
26,WOYKAT YA,153,"Ñu ne ko : " Yaw daal, ab njibar moo la ŋëb."
26,WOYKAT YA,154,"Yaw daal, doo kenn kudul nit ni ñun. Indil kaawtéef ndegam li ngay wax dëgg la "."
26,WOYKAT YA,155,"Saalixu neleen : " Lii giléem gu jigéen la [naaga] : amna bis bu muy naan, yéen it am ngeen seen bis."
26,WOYKAT YA,156,"Buleen ko def mukk lu bon, [su ngeen ko ko defee], di ngeen yendu bisub mbugal mu tar "."
26,WOYKAT YA,157,"Ñu rey ko, daldi koy rëccu !"
26,WOYKAT YA,158,"Mbugal ma dal leen. Ci biir loolu ay kéemaana nga ca. Te taxul li ëpp ci ñoom gëm."
26,WOYKAT YA,159,"Te sa Boroom, moo Boroom kàtta, di Jaglewaakoon bi."
26,WOYKAT YA,160,"Nitu Lóot weddi woon nañu Yonent ya,"
26,WOYKAT YA,161,"ba leen seen mbokk ma Lóot waxee ne : " Moo ndax dungeen ragal Yàlla ?"
26,WOYKAT YA,143,"Man mii dey, ab Yonent laa ci yéen bu wóor."
26,WOYKAT YA,108,"Ragal-leen Yàlla te topp ma."
26,WOYKAT YA,164,"Laajuma leen ci genn pey ; samag pey, Boroom àddina see ko warlu."
26,WOYKAT YA,165,"Yéen góor ñi, moo ndax dangeen di sàkku bànneexu séy ci góoru àddina sii [Ngóor - jigéen]?"
26,WOYKAT YA,166,"Ne fa ñukk seen jabar ya leen Yàlla sàkkal ? Waajii ! Yéen ay jalgatikat ngeen de "."
26,WOYKAT YA,167,"Ñu ne ko : " Yaw Lóot, boo bàyyiwul lii ngay wax, danañu la génne "."
26,WOYKAT YA,168,"Lóot neleen : " Seen jëf jii, lenn rekk laa ciy wax."
26,WOYKAT YA,169,"Yaw sama Boroom, yal na nga musal maak saag njaboot ci lii ñuy def "."
26,WOYKAT YA,170,"[ñun Yàlla] ñu daldi koy musal mook njabootam gépp,"
26,WOYKAT YA,171,"ba mu des menn màggat mu àndoon ca mbokk ga."
26,WOYKAT YA,172,"Topp [ñun Yàlla] ñu faagaagal ña des ;"
26,WOYKAT YA,173,"ñu sottil leen taw waame (doj). Ndaw taw bu bon ca ña mu dal !"
26,WOYKAT YA,174,"Ay kéemaana ngi ci biir loolu. Te taxul ña ëppoon ca ñoom gëm."
26,WOYKAT YA,175,"Sa Boroom, Mooy Boroom kàttan, di Jaglewaakoon ba [yërmaandeem]."
26,WOYKAT YA,176,"Waa Aykata weddi woon nañu Yonent ya."
26,WOYKAT YA,177,"Ba leen seen mbokk ma Suxaybu waxee ne : " Moo ndax dungeen ragal Yàlla "."
26,WOYKAT YA,143,"Man mii dey, ab Yonent laa ci yéen bu wóor."
26,WOYKAT YA,179,"Ragal-leen Yàlla te topp ma [samay ndigal],"
26,WOYKAT YA,180,"te duma leen ci laaj genn pey ; samag pey [Yàlla] Boroom àddina see ko warlu."
26,WOYKAT YA,181,"Nangeen di matal nattukaay yi, te buleen cay naxaate."
26,WOYKAT YA,182,"bu ngeen dee màndaxe [peese], nay mat sëkk."
26,WOYKAT YA,183,"Buleen di ñormati ca yëfi nit ña [wattu ko] ; buleen di lawal asaru ci suuf si."
26,WOYKAT YA,184,"Nangeen ragal Yàlla mi leen sàkk, mook maas ya leen jiitu woon "."
26,WOYKAT YA,185,"Ñu ne ko : " Yaw daal ag njibar moo la ŋëb ;"
26,WOYKAT YA,186,"Te doo kenn kudul nit ni ñun ; ñun sax foog nañu ne ci fenkat yi nga bokk."
26,WOYKAT YA,187,"Waay-waay li nga ne su dee dëgg, rotalal ci suñu kaw ay dogiiti asamaan si ! ""
26,WOYKAT YA,188,"Suxaybu neleen : " Sama Borooma gëna xam li ngeen di def "."
26,WOYKAT YA,189,"Ñu weddi ko. Mbug alum niir wa dal ca seen kaw. Doon mbugalum bis bu màgg."
26,WOYKAT YA,174,"Ay kéemaana ngi ci biir loolu. Te taxul ña ëppoon ca ñoom gëm."
26,WOYKAT YA,191,"Te sa Boroom, Mooy Boroom kàttan, di Jaglewaakoon ba [yërmaandeem]."
26,WOYKAT YA,192,"[Alxuraan jii], ci lu bir, wàcceg Boroom àddina si la,"
26,WOYKAT YA,193,"Ruu gu wóor ga [Jibriil] moo ko wàccaale"
26,WOYKAT YA,194,"def ko ci sa biir xol [yaw Muxammad] ngir nga bokk ca xuppekat ya,"
26,WOYKAT YA,195,"ci làmmeñu araab bu leer nàññ."
26,WOYKAT YA,196,"Te nekkoon na ca biir Téerey Yonent yu njëkk ya."
26,WOYKAT YA,197,"Ndax amuñu woon ay kéemaan yu ta xoon boroom xam-xami giir Banii-Israayiila xamoon ko ?"
26,WOYKAT YA,198,"Su ñu ko wàcce woon ci kudul ab araab,"
26,WOYKAT YA,199,"mu jàngal leen ko, du tax kon ngeen gëm ko."
26,WOYKAT YA,200,"Noonu it lañu dugalee jiixi-jaaxa ca biir xoli tooñkat yi ba gëmuñu ko ;"
26,WOYKAT YA,201,"duñu ko gëm mukk ndare ba ñu gisee mbugal mu metti ma,"
26,WOYKAT YA,202,"mu dikke leen ci mbettel te ñoom bëgguñu ko;"
26,WOYKAT YA,203,"ñuy wax naan : " Ndax deesu yeexe suñuy mbir ? ""
26,WOYKAT YA,204,"Ndax dañoo yàkkamti Suñu mbugal ?"
26,WOYKAT YA,205,"Xanaa gisuloo ne bàyyi woon Nañu leen ay ati at ñuy xaab-xaabi,"
26,WOYKAT YA,206,"tey jii nag lañu leen doon dig agsi na,"
26,WOYKAT YA,207,"lañu bànneexu woon jariñatuleen dara."
26,WOYKAT YA,208,"Amul benn dëkk bu ñu mësa alagu nitam te yónneewunu fa woon ay xuppekat,"
26,WOYKAT YA,209,"di fàttali rekk, tooñunu kenn."
26,WOYKAT YA,210,"Alxuraan jii, séytaane yi wàccewuñu ko de :"
26,WOYKAT YA,211,"Amuñu ko, mënuñu ko."
26,WOYKAT YA,212,"Ñoom mënuñoo dégg ndigali Yàlla."
26,WOYKAT YA,213,"Bul jaamu lenn di ko booleek Yàlla, ku koy def rekk mbugal di dal ci sa kaw."
26,WOYKAT YA,214,"Nangay xupp yaw [Muxammad] nit ñi la gëna jegeñ."
26,WOYKAT YA,215,"Nangay suufeel sa bopp ci jullit ñi la topp [say ndigal]."
26,WOYKAT YA,216,"Bu ñu moyee nag, neeleen : " Samaw yoon nekkatul ci li ngeen di def "."
26,WOYKAT YA,217,"Nangay wéeru ci Yàlla Miy Boroom kàttan tey Jaglewaakoonu yërmaande,"
26,WOYKAT YA,218,"Moom mi lay gis boo taxawee,"
26,WOYKAT YA,219,"ak say jëfiin ba nga nekkee ci biir ñay sujjóot [julli]."
26,WOYKAT YA,220,"Mooy dégg, di xam."
26,WOYKAT YA,221,"Moo ndax Duma la xibaar ana kan la séytaane ya wàcce ca moom ?"
26,WOYKAT YA,222,"Danañuy wàcc ci képp kuy ab duuraakoon bu bariy bàkkaar."
26,WOYKAT YA,223,"Ñooy yàng seen nopp di déglu. Te la ëpp ci ñoom fenkat lañu."
26,WOYKAT YA,224,"Woykat ya nag, nitu mbalgas ya rekka leen di topp."
26,WOYKAT YA,225,"Xanaa gisoo ne ñoom ci xur wu nekk lañu fay wëndeelu,"
26,WOYKAT YA,226,"Te it dañuy wax lu ñu dul def ?"
26,WOYKAT YA,227,"ba mu des woykat ya gëm, te jëfu yiw tey tudd lool Yàlla, ñuy sàkku ndam ci ginnaaw bu ñu leen tooñee. Tooñkat ya xalset nañoo xam naka la ñuy mujje!"
27,XORONDOM YA,1,"Taa, Siin. Lii ay laayay Alxuraan la tey tere bu bir, leer nàññ,"
27,XORONDOM YA,2,"di njub ak mbégte ci way-gëm ñi,"
27,XORONDOM YA,3,"ñay taxawal julli tey génne asaka te wóolu ne àllaaxira am na."
27,XORONDOM YA,4,"Ña gëmul àllaaxira, taaralal Nañu leen seeni jëf, ñuy tañax-tañaxi."
27,XORONDOM YA,5,"Ñooñaay am mbugal mu tiis te ca Bis-pénc ba, ñooy ña yàqule."
27,XORONDOM YA,6,"Yaw Muxammad, Alxuraan jii ñu lay jox, ma nga bawoo ca Ku xereñ, Ku xàmme."
27,XORONDOM YA,7,"(Fàttalikul) ba Muusaa waxee njabootam neleen : " Séen naa aw safara ; xaarleen ma, danaa leen fa jëlale xibaar, walla ay xal yu ngeen jaaroo "."
27,XORONDOM YA,8,"Ba mu fa eggee, mu am lu ko woo ne ko. - barkel nañu Ki nekk ci safara si ak ñépp ñi ko wër, tudd naa sellug Yàlla miy Boroom àddina si."
27,XORONDOM YA,9," " Yaw Muusaa, yégal ne Maay Yàlla, Boroom kàttan, di Ku xereñ ki "."
27,XORONDOM YA,10,"Te : " Nanga sànni sa yet wi ". Ba mu ko gisee muy yëngantu mel ni jaan, mu tiit bëgga daw. " Éy yaw Muusaa. Bul ragal, Yonent yi duñu ragal ci sama wet."
27,XORONDOM YA,11,"ludul kuy tooñ te ginnaaw ba mu soppi ñaawtéef ak lu rafet naka Man Jéggalaakoon laa, Jaglewaakoon laa "."
27,XORONDOM YA,12,"Sóobal sa loxo ci sa mbubbu. Dana génn weex tàll - muy benn ci juróom-ñeenti kéemaan yi jëm ca Firawna aku nitam, ñoom ay saay-saay lañu woon "."
27,XORONDOM YA,13,"Ndax ba leen Suñuy laaya dikkalee, leer nàññ, dañoo wax ne : " Lii ag njibar la gu bir ! ""
27,XORONDOM YA,14,"Weddi nañu ko waaye seeni xol gëm na ko, xanaa kay rëya leen jàpp. Xoolal nag yàqkat naka la ñuy mujje."
27,XORONDOM YA,15,"Joxoon Nañu Daawuda ak Suleymaan xam-xam ; ñuy wax naan : " Xeeti cant yépp ñeel na Yàlla, Moom mi ñu gënal ci kaw nit ñu bari ñi bokkoon ci jaamam ñi gëm "."
27,XORONDOM YA,16,"Suleymaan wuutu na Daawuda, daldi ne : " Éy yéen nit ñi ! Xam naa waxi picc yi ; te am naa lu ne. Loolu mooy ngëneel lu bir."
27,XORONDOM YA,17,"Dajaleef na Suleymaan aki xaritam, cij jinne yeek nit ñi, ñu defi sàppe."
27,XORONDOM YA,18,"Ba ñu agsee ca xuru xorondom ya, mu am xurondom wu wax ne : " Éy yéen xorondom yi, dugguleen ci seeni biir kër, balaa leena Suleymaan aki xaritam di nappaaje te duñu ko sax yëg "."
27,XORONDOM YA,19,"[Suleymaan] muuñ, daldi ree ndax wax jooju, daldi wax ne : " Yaw sama Boroom, Nanga baaxe may sant ci xéewal gii Nga ma dafal maak samay waajur, te may jëf jëf ju baax Joo gërëm te Nga may ma ci Sa yërmaande ma bokk ca Sa jaam ñu yiw ña "."
27,XORONDOM YA,20,"Mu nemmiku njanaaw ya, daldi ne : " Lan moo tax gisuma Muusaa-njuburi ? Walla nekku fi ?"
27,XORONDOM YA,21,"Danaa ko mbugal mbugal mu tar ! Walla ma rendi ko ! Walla mu indil ma lay wu wér "."
27,XORONDOM YA,22,"Mu sax fa tuuti, [picc] ma dellusi ne ko : " Xam naa loo xamul te indil naa la xibaar bu wóor bu bawoo réewum Sabaa " :"
27,XORONDOM YA,23,"Fekk naa leen ñu am buur bu jigéen, amna lépp, am it gàngunaay gu rëy."
27,XORONDOM YA,24,"Fekk naa ko it mook aw nitam ñuy jaamu jant bi bàyyi Yàlla. Séytaane taaralal leen jëf jooju, wëlbati leen ñu dëddu yoonu Yàlla ba gëmuñu."
27,XORONDOM YA,25,"Moo ndax duñu jaamu Yàlla Miy génne li nëbbu ci asamaan yeek suuf si, te Moo xam li ngeen di nëbb ak li ngeen di feeñal ?"
27,XORONDOM YA,26,"[Cëy] Yàlla ! Jeneen yàlla amul ju dul Moom, Mooy boroom gàngunaay [Aras] gu màgg ga."
27,XORONDOM YA,27,"Suleymaan ne ko : " Danañu xool ndax wax nga dëgg walla dangay fen."
27,XORONDOM YA,28,"Jëlal sama bataaxal bii ; boo demee nga sànni leen ko ; te dëppal xool ba xam na ñuy def."
27,XORONDOM YA,29,"Buur ba [Balxiis] neleen : " Kilifay dëkk bi ! Man dey, sànni nañu ma bataaxal bu tedd."
27,XORONDOM YA,30,"Mi ngi bawoo ca Suleymaan : " Ci turu Yàlla la Miy Yërëmaakoon, di Jaglewaakoon,"
27,XORONDOM YA,31,"Buleen rëy-rëylu ci sama kaw te ñëwleen jébbalusi seen bopp "."
27,XORONDOM YA,32,"Buur ba ne gàngooram : " Ubbileen sama bopp ci mbir mii : masumaa dugg ci menn mbir te joxewuleen ci xalaat "."
27,XORONDOM YA,33,"Ñu ne ko : " ñun am nañu dooleek alal te yaay digle. Se etal loo ñuy digal "."
27,XORONDOM YA,34,"Buur ba neleen : " Buur yi dey, bu ñu duggee cib dëkk, yàqate ko, daldi toroxal ña fa gënoona tedd. Ñoom noonu la ñuy def."
27,XORONDOM YA,35,"Man, dama leen di yónnee alal [neexal], su ma ko defee nag xool lu ndaw ya di delloosi "."
27,XORONDOM YA,36,"[Ba ndaw ya àggee] ca Suleymaan, mu neleen : " Yéen daal dangeen may jéema gere alal ? Maa leen ko gënle fuuf. Mbaa du ! Lii doŋŋ la."
27,XORONDOM YA,37,"Dellul ca ñoom. Neleen danaa leen indil xare bu ñu dul mëna dékku. Te danaa leen fa génne toroxal leen ba ñu ne tott."
27,XORONDOM YA,38,"Suleymaan ne : " Yéen kilifa yi ! Ana kan moo may indil gàngunaayam ba la ñoo agsi di jébbalesi seen bopp ? ""
27,XORONDOM YA,39,"Mu am jinne ju ne ko : " Mën naa la koo indil bala ngaa jóge fii nga toog : Mën naa ko te wóor na "."
27,XORONDOM YA,40,"Ka ame woon xam-xamu Téere ba ne ko : " Mën naa la koo indil ba la ngaa xef ". Ba ko Suleymaan gisee ci kanamam, dafa wax ne : " Lii dey ngënéelul sama Boroom bi la. Dama ciy nattu ndax damay sant walla damay xarab képp kuy sant yaw caak, ku weddi nag, sama Boroom moom di Ku doylu, di Ku tedd "."
27,XORONDOM YA,41,"Suleymaan réerantal leen, toog na di xool ndax dana gindiku am déet."
27,XORONDOM YA,42,"Ba Balxiis agsee, ñu ne ko : " Ndax lii mooy sa toogu ba ? " Mu ne : " Mel na ni moom la de ". - [Suleymaan ne]: " Am nañu xam-xam lu ko jiitu ba tax na ñu jébbalusi "."
27,XORONDOM YA,43,"Li mu daan jaamu bàyyi Yàlla moo ko fàbbi woon, ndax dafa bokkoon ci askanu yéefër."
27,XORONDOM YA,44,"Ñu ne ko : " Dugal ci njénde li ". Ba mu ko gisee, mu njort ne am ndox la, daldi wogi yeelam. Suleymaan ne ko : " Njénde li ay weer lañu ko defare ". - Balxiis daldi ne : " Yaw Boroom bi, tooñaan naa sama bopp : Tey jii nag, jébbalu naa ànd ak Suleymaan dib jullit ngir Yàlla jiy Boroom àddina si "."
27,XORONDOM YA,45,"Yónnee woon Nañu ca Samuuda seen mbokk Saaliwu. Mu neleen : " Jaamuleen Yàlla ". Ndekete yoo dañoo séddalikoo ñaari kurél di xulloo rekk."
27,XORONDOM YA,46,"Mu neleen : " Éy samaw nit, lu tax ngeen di gëna yàkkamti lu bon ci lu baax ? Céy bu ngeen jéggalu woon Yàlla ? Kon xéy-na Mu yërëm leen."
27,XORONDOM YA,47,"Ñu ne ko : " Gaafal nañu la yaak ña nga àndal. ". Mu neleen : " Kon dey cig sànje ngeen di sax ndax li ngeen di gaafal moo nekk fa Yàlla."
27,XORONDOM YA,48,"Mu amoon kurél bu nekkoon ca dëkk ba di juróom-ñeenti nit, daan yàq rekk te daawuñu defar."
27,XORONDOM YA,49,"Ñu wax ne : " Nanu waatoo ci Yàlla rey ko mook njabootam. Bu ñu xëyee ba ñay dese mbir ma laaj ñu, ñu tontu ne : " ñun kat teewewunu woon seenug rey "."
27,XORONDOM YA,50,"Ñangay fexe am pexe, ñun it ñoo ngi fexe am pexe te ñoom yéguñu ko."
27,XORONDOM YA,51,"Xoolal naka seen pexe ya mujje woon : Dañu leena faagaagal ñook seeni xeet wépp."
27,XORONDOM YA,52,"Seen kër yaa ngi noonu gent na ngir lañu tooñoon. Ay kéemaana ngi ci loolu ngir aw nit ñuy xam."
27,XORONDOM YA,53,"Te musal Nañu ña gëmoon te ragal Yàlla."
27,XORONDOM YA,54,"[Fàttalikul] Lóot, ba mu waxee aw nitam, neleen : " Ndax dangeen di def ñaawtéef te ne ca jàkk "."
27,XORONDOM YA,55,"Ndax dangeen di gëna xemmem góor ñi bàyyi jigéen ñi ? Yéen daal aw nit ñu réer ngeen."
27,XORONDOM YA,56,"Nitam ña tontuwuñu ludul ne : " Génneleen njabootug Lóot ci seen dëkk bii ! Ndax ñoom dañuy jéema laab-laablu."
27,XORONDOM YA,57,"ñu daldi koy musal mook njabootam ga ba mu des soxnaam sa àndoon ak defkatu ñaawtéef ya ñu faagaagal."
27,XORONDOM YA,58,"Sotti Nañu ca seen kaw taw (wum doj). Ndaw taw bu bon ca ña mu dal ca seen kaw!"
27,XORONDOM YA,59,"Waxal : " Xeeti cant yépp ñeel na Yàlla te yal na jàmm wàcc ci kaw jaamam ña Mu tànn ! " Waaw! Ana lan moo gën : Yàlla walla li ngeen di bokkaale ?"
27,XORONDOM YA,60,"Ana kan moo bind [sàkk] asamaan yeek suuf si te Mu wàcceel leen am ndox mu bawoo asamaan, daldi cay saxale ay tool yu taaru yoo xam ne mënuleen ko woona saxal. Moo ndax dafa am jeneen yàlla juy ànd ak Yàlla ? [Amul], ñoom kay fu ñu toll ña ngay jéema utal Yàlla ndend."
27,XORONDOM YA,61,"Ana kan moo waajal suuf si ba mu doon dëkkuwaay, mu def ci biir ay dex ak tundi doj te def ci diggante ñaari géej yi ay téq [muy tax ndox mu neex mi ak mu xorome mi duñu jaxasoo], - Moo ndax dafa am jeneen yàlla ju ànd ak Yàlla ? Déedéet amul, waaye li ëpp ci ñoom xamuñu."
27,XORONDOM YA,62,"Ana kan mooy wuyyu boroom tiitaange saa yu Ko woowee, ana kan it mooy dindi njàqare ji, te def leen ngeen wuutu ko ci suuf si, - Moo ndax dafa am jeneen yàlla ju ànd ak Yàlla? [Déedéet amul]. Li ñuy fàttaliku moo néew doŋŋ !"
27,XORONDOM YA,63,"Ana kan moo leen di gindi ci lën dëmug jéeri jeek géej gi, tey yebal ngelaw liy bégle ci yërmaandeem [xamle taw buy bëgg sóob]. Moo ndax dafa am jeneen yàlla ju ànd ak Yàlla ? Déedéet [amul de]. Yàlla kawe na li ñu koy bokkaaleel."
27,XORONDOM YA,64,"Ana kan mooy tàmbali sosu ga, topp Mu di ko delloosi, ana kan moo leen di dundal ci la bawoo asamaan ak suuf. Moo ndax dafa am jeneen yàlla ju ànd ak Yàlla ? [Déedéet amul de]. Neeleen : " Indileen seen firnde ndegam wax ngeen dëgg ! ""
27,XORONDOM YA,65,"Neel : " Ñi nekk ci asamaan yeek suuf si, kenn xamu ci kumpa kudul Yàlla ". Te it xamuñu kañ la ñuy dekki !"
27,XORONDOM YA,66,"Seeni xam-xam soriwul ci mbiri àllaaxira. Ñoom sax dañu cay sikki-sàkka. Te ñoom sax ay gumba lañu ci mbir moomu."
27,XORONDOM YA,67,"yéefër yaa ngay wax naan : " Ndax [ginnaaw ba ñu faatoo] ba doon suuf ñook suñuy baay, danañu génnaat suuf [dekki] ?"
27,XORONDOM YA,68,"Lii daal digoon nañu ñu ko ñook suñuy baay. Lii du dara ludul léebi mag ñu jëkk ña ! "."
27,XORONDOM YA,69,"Neeleen : " Doxleen ci suuf si [wëréelu] te ngeen xool naka la tooñkat ya mujje "."
27,XORONDOM YA,70,"Bul jàq ci ñoom te seeni pexe itam bu mu la xatal."
27,XORONDOM YA,71,"Ñangay wax naan : " Dig bi moom kañ lay doon ndegam wax ngeen dëgg ? ""
27,XORONDOM YA,72,"Neel : " Amaana lii ngeen di yàkkamtee ngi ci seen kaw "."
27,XORONDOM YA,73,"Te nag sa Boroom aka bari ngëneel yu Muy jox nit ñi, waaye li ëpp ci ñoom duñu sant."
27,XORONDOM YA,74,"Te it sa Boroom xam na li ngeen rënk ci seeni dënn ak li ngeen di feeñal."
27,XORONDOM YA,75,"Te it amul lenn lu fàddu nekk ci asamaan si walla ci suuf si te dul ne nekk na ci biir ab Téere bu ñu faramfàcce."
27,XORONDOM YA,76,"Alxuraan jii dafay nettali ci giir Bani-Israayiila, li ëpp ci lañu daan juuyoo aka wuute,"
27,XORONDOM YA,77,"Te Alxuraan jooju njub la ak yërmaande ci képp ku gëm [di ab jullit]."
27,XORONDOM YA,78,"Sa Boroom dana àtte seen diggante ci àtteem yi ; Mooy Boroom kàttan ga, di Ku xam."
27,XORONDOM YA,79,"[Yaw Muxammad], nanga wé eru ci Yàlla, [te xamal it ne] yaa ngi ci dëgg gu bir."
27,XORONDOM YA,80,"Mënoo tax ku xasa dee ba noppi di dekki, mënoo tax it ab tëx dégg woote ba, saa su la wonee ginnaaw dummóoyu."
27,XORONDOM YA,81,"Mënoo gindi gumba yi ci seenug réer. Ñi lay déglu kay ñooy ña gëm Suñuy kàddu te doon ay jullit."
27,XORONDOM YA,82,"Saa su wax ja tàbbee ci seen kaw, Danañu leen génneel benn mala buy wàqanteek ñoom ne : Nit ñi gëmuñu woon Suñuy kàddu, kéemaan."
27,XORONDOM YA,83,"Bu keroogee Bis bañuy pang, ci wépp xeet ay mbooloo yu daan jàppe Suñu kàddu yii ay fen [di ko weddi], ñu def leen ñu di ay sàppe."
27,XORONDOM YA,84,"Bu ñu agsee, [Yàlla] neleen : " Waaw, yéena daan weddi Samay kàddu te xamuleen ci woon dara ? Walla lan ngeen daan def ? ""
27,XORONDOM YA,85,"Su wax ja agsee ci ñoom, seen tooñ ga dana tax duñu àddu."
27,XORONDOM YA,86,"Ndax dañoo gisul ne [Man Yàlla] maa leen defal guddi ngir ñu di ca dal-lu, def bëccëg muy yëngukaay ? Ay kéemaan nekk na ci biir loolu ngir ñi gëm."
27,XORONDOM YA,87,"Bu keroogee Bis bañuy wal buftu bi, ñi nekk ci asamaan yeek suuf si ñoom ñépp danañu tiit, kudul ku soob Yàlla ! – Ñoom ñépp danañu dikk fa Yàlla te tott."
27,XORONDOM YA,88,"Ngay gis tundi doj yi foog ni dafa taxaw benn barab, te fekk na booba ñangay daw niw niir. Loolu mooy liggéeyub Yàlla. Te Mooy Xereñaakoonub mépp mbir, te Ku deñ-kumpa la ci li ngeen di def !"
27,XORONDOM YA,89,"Moo ndax du ku indi ag yiw dana ca ame pey gu ko gën, te bu Bis-pénc baa dana mucc ci am tiit."
27,XORONDOM YA,90,"Te it képp ku indig jëf ju ñaaw dees na nargan seeni kanam ca safara. Te lañu defoon doŋŋ lañu leen di feye ""
27,XORONDOM YA,91," " [Man Muxammad] daal, digaleef na ma may jaamu Boroom dëkk bii Mu wormaal, - te Moo moom lu ne - digaleef na ma it ma bokk ca jullit ña, jébbal ko sama bopp,"
27,XORONDOM YA,92,"Ak it ma nettali Alxuraan ". Képp ku gindiku, mook boppam. Képp ku ko mëna réer, yaw neel : " Man daal damay xuppe doŋŋ "."
27,XORONDOM YA,93,"Waxal ne : " Xeeti cant yépp ñeel na Yàlla ! Danaleen won ay kéemaan, firndeem ngeen di ko xam ". Te sa Boroom sàgganewul li ñuy def."
28,NETTALI GA,1,"Taa, Siin, Miim."
28,NETTALI GA,2,"Lii mooy laayay Téere ba ñu biral."
28,NETTALI GA,3,"Danañu la nettali ci xibaari Muusaa ak Frxawna ci dëgg, muy lu ñeel aw nit ñu gëm."
28,NETTALI GA,4,"Firawna dadoon kawe-kawelu ci suuf si ; féewale waa réew ma, di jaamuloo ab kurél ci ñoom : aka réndi seeni doom yu góor, di bàyyi jigéen ña. Moom Firawna yàqkat la woon."
28,NETTALI GA,5,"ñun Yàlla nammoom Nanoo dooleel ña néewoon doole ca réew ma, ñu bëgg leena def ay njiit, def itam [ñu mujj fa],"
28,NETTALI GA,6,"may leen kàttan, ak it wonaale Firawna ak xaamaan ak seeni gàngoor lañu daan moytandiku."
28,NETTALI GA,7,"Soloo Nañu yaayu Muusaa ne ko : " Nà mpal ko. Te soo tiitee ciy mbiram, sànni ko ci dex gi. Bul ragal, bul jàq : Danañu la ko delloosil mu bokk ca Yonent ya "."
28,NETTALI GA,8,"Waa kër Firawna for ko, ngir mu doon seenub noon, di seenu lëjal ! Firawna, xaamaan ak seen gàngoor juumoon nañu."
28,NETTALI GA,9,"Jabari Firaw na ne ko : " (Xale bii di Muusaa) ! buleen ko rey. Nañu ko wéttalikoo maak yaw walla ñu doomoo ko, amaana mu jariñ ñu ". Lii lépp nag ba muy xew yëguñu ca dara."
28,NETTALI GA,10,"Xolub ndeyu Muusaa ja jeex na tàkk. Ba mu xawa feeñal, cëy bu ñu ko dëfëlul woon xolam ak la mu doonoon di ab jullit."
28,NETTALI GA,11,"Mu wax mbokkam mu jigéen ma ne ko : " Topp ko " ; mu di ko bàyyi xel, topp ko te kenn xamut."
28,NETTALI GA,12,"ñoo ko bañloo woon nàmpalkat ya. Ba mbokkam mu jigéen ma agsee, daldi wax ne : " Ndax duma leen tegtal waa kër goo xam ne danañu leen ko yaral te di ko toppatoo ? ""
28,NETTALI GA,13,"ñu daldi koy delloo ndeyam ja ngir mu wéttaliku ba baña tiit ak it ngir mu xam ne digub Yàlla lu dëggu la. Waaye li ëpp ci ñoom xamuñu."
28,NETTALI GA,14,"Ba mu matee sëkk te ñor xomm, [Muusaa] jox Nañu ko àtte ya ak xam-xam. Noonu la ñuy feye rafetalkat yi."
28,NETTALI GA,15,"Mu dugg ca dëkk ba te yëguñu ko ; mu fekk fa ñaari gaay yuy xeex, kenn ka bokkoon ci ay farandoon, ka ca des bokkoon ci ay noonam. Muusaa daldi koy dóor mbëkk mu dee. - Mu daldi wax ne : " Lii dey ci liggéeyub Séytaane la bokk. Ab noon la buy sànke bu bir "."
28,NETTALI GA,16,"Mu wax ne : " Yaw sama Boroom, man dey tooñ naa sama bopp ; jéggal ma ". Mu daldi koy jéggal. Moom Yàlla, Jéggalaakoon la, Jaglewaakoon la !"
28,NETTALI GA,17,"Mu daldi ne : " Yaw sama Boroom, xéewal gi nga ma xéewale tax na duma dimbali mukk tooñkat yi "."
28,NETTALI GA,18,"Mu nekk ca dëkk ba tiit lool di moytu, jekki-jekki rekk waa ja ko doon ñaan ndimbal sàkkooti na ca moom ndimbal. Muusaa ne ko : " Yaw daal jalaasa nga, di ku tafaar "."
28,NETTALI GA,19,"Ba mu bëggee lottal ka doon seen noon ba, mu ne ko : " Waaw yaw Muusaa, ndax danga maa bëgga rey ni nga reyee woon démb bakkan ? Yaw kay dangaa bëgga doon ku të ci réew mi ; waaye bëggoo bokk ca ñay yéwénal "."
28,NETTALI GA,20,"Mu am waa ju bawoo ca aanéeri dëkk ba di dox, dikk ne ko : " Kilifay dëkk yaa ngi takktoo ngir rey la. Génnal (dëkk bi). Man dama lay laabire "."
28,NETTALI GA,21,"Mu génne ca [dëkk] ba, tiit lool di moytu. Daldi wax ne : " Yaw sama Boroom, maa ngi sàkku nga musal ma ci tooñkat yi ! "."
28,NETTALI GA,22,"Ba mu jubloo njëlal Madiyaana, wax na ne : " Amaana sama Boroom gindi ma, teg ma ci yoon wu jub wa "."
28,NETTALI GA,23,"Ba mu agsee ca rootukaayub waa Madiyaana, mu fekk fa aw nit ñuy wëgg di jukki, mu fekk fa batey ñaari jigéen ñu beru wëgguñu. Mu neleen : " Lu xew ba wëgguleen ? " Ñu ne ko : " duñu wëgg ludul ginnaaw ba sàmm si génnee ba dem ; te suñu baay màggat na "."
28,NETTALI GA,24,"Mu wëggal leen ba eggal, dem toog ca ker ga, daldi ne : " Sama Boroom, cëy aka maa ittewoo li nga may wërsëgale "."
28,NETTALI GA,25,"Kenn ca ñaari xale yu jigéen ña dikk fa moom ak kersa ga, daldi ne ko : " Saa baay nee na nga ñëw mu fey la li nga ñu wëggaloon ". Ba Muusaa agsee ba nettali ko xew-xew ba, mu ne ko : " Bul tiit : mucc nga ci tooñkat ya "."
28,NETTALI GA,26,"Kenn ca ñaari jigéen ña ne ko : " Baay jàpp ko surga, koy dey nga am surga bu am doole te wóor "."
28,NETTALI GA,27,"Mu ne ko : " Dama laa bëgg may kenn ci sama ñaari doom yu jigéen yii ci nga doon sama surga juróom-ñetti at. Soo ko matalee fukk nag, ci sa coobare lay doon ; ndax man bëgguma laa teg coono. Te bu soobee Yàlla, danga xam ne nit ku yiw laa "."
28,NETTALI GA,28,"Mu daldi ne : " Loolu sama diggante la ak yaw. Ñaar ñéppa yem ci man, duma la bunduxataal mukk. Te lii ñuy wax Yàllaa di seede si "."
28,NETTALI GA,29,"Ba Muusaa matalee dig ba, màng njabootam di ñibbi, gis na safara ci wàllug ndeyjooru tundu doju Tuur wa. Mu neleen : " Xaarleen ma fii, li ma séen aw safara la. Amaana ma indil leen ci xibaar walla ay xal ngir ngeen mën caa jaaroo "."
28,NETTALI GA,30,"Ba mu fa agsee, mu am lu ko woo ci xuru ndeyjoor wa, ne ko : " Éy Muusaa ! Man Mii Maa di Yàlla jiy Boroom àddina si yépp "."
28,NETTALI GA,31,"Te : " Nanga sànni sa yet wi " ; [Ba mu ko sànnee] gis ne ma ngay yëngatu mel ni jaan, mu ne baxarñit. ". Yàlla woowaat ko, ne ko : " Dellusil te bul tiit : yaa ngi ci lu wóor "."
28,NETTALI GA,32,"Sóobal sa loxo ci sa mbagg, dina génn weex tàll. Te nanga taf sa loxo bi ci sa kaw ngir baña tiit. Yooyu yaari mbir ay firnde la yu bawoo ca sa Boroom Mu jëme ko ci Firawna ak gàngooram. Ñoom ay saay-saay lañu "."
28,NETTALI GA,33,"[Muusaa wax na ne] : " Rey naa ci ñoom bakkan te ragal naa ñu rey ma."
28,NETTALI GA,34,"Te Aaruuna moo ma gëna leeri wax. Yebal ko mu ànd ak man di ma ruqandi, di ma dëggal : man daal ragal naa ñu jàppe ma fenkat "."
28,NETTALI GA,35,"[Yàlla] ne ko : " Danañu dëgërale sa përëg ci sa mbokk mi, Danañu leen defal ay firnde [doole joo xam ne dana mëna agsi ci yéen] ak Suñuy kéemaan. Yéen ñaar ñé pp ak ña leen topp yéen ay not."
28,NETTALI GA,36,"Ba leen Muusaa dikkee, indil leen Suñuy kàddu yu leer ñàññ, wax nañu ne : " Lii daal du lenn du dul ag njibar gu ñu sos, te sax ñun lii mësunu leen woona dégg ca suñuy maam "."
28,NETTALI GA,37,"Muusaa neleen : " Sama Boroom moo gëna xam ana kaan moo indi dëgg te jóge fa Moom, ak kan mooy ëppug mujj. Tooñkat ya duñu texe de "."
28,NETTALI GA,38,"Firawna daldi wax ne : " Éy yéen kilifa yi, xamaluma leen jeneen Yàlla ju dul man. Yaw xaamaan, taalal ma aw safara ci ban bi te tabaxal ma ag tóoj ndax ma mën cee yërndu Yàllay Muusaa ji. Te man sax njortu naa ne ci fenkat yi la bokk "."
28,NETTALI GA,39,"Muy rëy-rëylu mooki xarekatam ci réew mi ci ludul dëgg. Ñu foogoon ne duñu dellusi ci ñun."
28,NETTALI GA,40,"ñu jël ko mooki xarekatam nargan leen ca ndox ma. Xoolal mujjug tooñkat ya."
28,NETTALI GA,41,"Defoon Nañu leen ay njiit yuy woote jëme Safara. Te bu Bis-pénc baa kenn duleen dimbali."
28,NETTALI GA,42,"ñu toqal leen am rëbb ci àddina sii. Te bu Bis-pénc baa dañuy bokk ca ña ñuy siibiibal."
28,NETTALI GA,43,"Jox Nañu Muusaa Téere ba, - ca ginnaaw ba ñu faagaagalee maas ya ko jiitu, - ngir mu doon am njis ak njub, ak yërmaande ak it ngir ñu mën caa fàttalikoo."
28,NETTALI GA,44,"Te yaw [Muxammad], nekkoo woon ca xuru sowwu wa ca bañuy jox Muusaa ndigal ya: te fekkewoo ko woon [seede ko]."
28,NETTALI GA,45,"Waaye sosoon Nañu ay maas yu guddu na fan. Te it nekkoo woon ca waa Madiyaana di leen nettali Suñuy kàddu; waaye ñun [Yàlla], ñoo daan yable."
28,NETTALI GA,46,"Nekkoo woon it wetu Tuur jamono ja ñuy woote. [Waaye dangaa dikk di] yërmaandey sa Boroom, ak it ngir nga xupp aw nit ñoo xam ne mësuñoo am ab xuppekat ci la ko jiitu, ndax it ñu mën caa fàttalikoo."
28,NETTALI GA,47,"Bu fekkoon ne musaba da leen dale ca lañu daan jëf ci seeni yoxo, kon dey danañu wax naan : " Yaw suñu Boroom, lu tax yónni woo ci ñun ab Yonent ? [Soo ko de foon dey], dinanu topp say ndigal te it danañu gëm doon ay jullit "."
28,NETTALI GA,48,"Ba leen dëgg ga dikkalee bawoo fi ñun, ñuy wax naan : " Cëy bu ñu amoon lañu joxoon Muusaa ! ". [Kon ñoom], ndax weddiwuñu woon bu jëkk lañu joxoon Muusaa ? Te daan wax naan : " Ñaar ñii daal ay jibarkat lañu yuy jàppalante ! ". Tey wax naan : " Weddi nañu leen ñoom ñépp "."
28,NETTALI GA,49,"Neel : " Indileen ab Téere bu jóge ca Yàlla bu leen gëna mëna jubbanti, [su ngeen ko indee] kon danaa ko topp, su ngeen waxee dëgg "."
28,NETTALI GA,50,"Bu ñu la wuyuwul nag, xamal ne seen bakkan lañuy topp. Te ana kan moo gëna sànku ci kuy topp bakkanam ci lu àndul ak njub ga bawoo ca Yàlla [Lislaam]? Yàlla du gindi aw nit yuy tooñ."
28,NETTALI GA,51,"Jottali Nañu leen wax jii [Alxuraan] ngir ñu fàttaliku ca."
28,NETTALI GA,52,"Ña nga xam ne joxoon Na ñu leen Téere lu jiitu Alxuraan, gëm nañu ko."
28,NETTALI GA,53,"Te bunu leen ko mësaana jàngal, dañu daan wax ne : " Gëm nañu ko. Te mooy dëgg ga jóge ca suñu Boroom. Faf ñun jébbalu nañu ba mu laataa na ñëw "."
28,NETTALI GA,54,"Ñooña danañu seen pey ñaari yoon ca lañu daan muñ, da an toontoo aw ñaawtéef ak lu rafet, te di joxe ca la Ma leen wërsëgal ;"
28,NETTALI GA,55,"te saa yu ñu déggee ay caaxaan, dummóoyu ko tey wax naan : " ñun ak suñuy jëf, yéen ak séeni jëf. Yal na ngeen am jàmm. ñun dey, duñu sàkkuji mukk ñu réer ña "."
28,NETTALI GA,56,"Yaw (Muxammad) du ut ne yaay gindi ku la soob : waaye Yàlla mooy gindi ku ko soob. Te moo gëna xam ñiy gindiku."
28,NETTALI GA,57,"Ñuy wax naan : " Su ñu toppee njub gi ànd ak yaw, kon deef nañu foqarñee ci suñu suuf si ". - Ndax defalunu leen woon am réew wuñu wormaal, ñuy jëmmal wépp xeetu meññeef muy bawoo ci ñun [Yàlla] ? Waaye li ëpp ci ñoom xamuñu."
28,NETTALI GA,58,"Aka bari dëkk bu ñu faagaagal ci sababus seenug weddi te ñu daan dunde xéewal, ca seen kër ya lu néew la, te keneen dëkkee seen ginnaaw, ñun Yàlla ñoo doon donnale."
28,NETTALI GA,59,"Yàlla du faagaagal yenn dëkk ndare du dafa yebal ab Yonent ca dëkk ba fa gëna rëy, mu di leen nettali ay kàddoom. Te ñun Yàlla duñu faagaagal ay dëkk ludul ne dañuy tooñ."
28,NETTALI GA,60,"Lii ñu leen jox, bànneexu dundug àddina [doŋŋ la], te la nekk fa Yàlla moo gëna des. Moo ndax dangeen dul xel-lu ?"
28,NETTALI GA,61,"Moo ndax ka ñu digoon dig bu rafet te mu dajeek moom, dana mel ni ka ñu bànneexaloon ca àddina ak ug dundam, bu ñu leen teewalee ca seen kanamu Boroom."
28,NETTALI GA,62,"Bu keroogee ba mu di leen woon, naan leen : " Ana ka ngeen Ma doon bokkaaleel ? ""
28,NETTALI GA,63,"Ña wax ja dal ci seen kaw daldi ne : " Yaw suñu Boroom, ñii ñoo ñu fàbbiwoon ni ñu fàbbikoo woon. Deñ nañu ci ñoom ci sa kanam : ñii daal jaamuwuñu ñu woon "."
28,NETTALI GA,64,"ñu wax ne : " Wooleen seen bokkaale ya ". Ñu woo leen, waaye wuyyuwuñu leen. Gis nañu mbugal ma, cëy bu ñu gindiku woon."
28,NETTALI GA,65,"Bu keroogee bis ba Mu leen di woo naan leen : " Ana lan ngeen tontu woon Yonent ya ? ""
28,NETTALI GA,66,"Seeni firnde jaxasoo, bu boobaa [dañu naa xuum] dootuñu laajante."
28,NETTALI GA,67,"Képp ku ca tuub te gëm te jëfu yiw, amaana mu texe."
28,NETTALI GA,68,"Te sa Boroom mooy sàkk lu ko soob te neex ko ; ñoom amuñu coppan. Tudd naa sellug Yàlla ! Te kawe na lool ci la ñuy bokkaale !"
28,NETTALI GA,69,"Te it sa Borooma xam li seeni xol nëbb ak li ñuy feeñal."
28,NETTALI GA,70,"Te Moom mooy Yàlla te amul jeneen yàlla ju dul Moom. Moo moom xeeti cant yépp cig njalbéen ba cig mujj. Te Moo moom àtte ya. Te ca Moom lañu di delloo ñépp."
28,NETTALI GA,71,"Neel : " Xanaa gisuleen ne bu Yàlla defoon guddi gi muy lu sax ba Bis-pénc ba, ana jan yàlla ju dul Moom moo leen di indil ag leer ? Moo ndax dungeen dégg ? ""
28,NETTALI GA,72,"Neel : " Xanaa gisuleen ne bu Yàlla ci yéen bëccëg muy lu sax ba Bis-pénc ba, ana jan yàlla ju dul Moom moo leen di indil guddi gu ngeen di dalloo ? Moo ndax dangeen dul gis ? ""
28,NETTALI GA,73,"Ci yërmaandeem la leen defalee guddeek bëccëg ngir ngeen di ca dal aka sàkku wërsëg, ak it ngir sant Ko."
28,NETTALI GA,74,"Ak bis ba Mu leen di woo naan leen : " Ana ña ngeen Ma doon bokkaaleel ? ""
28,NETTALI GA,75,"ñu rocci ci xeet wu nekk seede, daldi neleen : " Indileen seeni firnde ". Ñu daldi xam ne dëgg Yàllaa ko moom ; lañu daan sos réer leen."
28,NETTALI GA,76,"[Bir na ne], Xaaruuna ci nitu Muusaa la bokkoon, waaye dafa bewoon. Joxoon Nañu ko ci ay ndàmb, loo xam ne, bu ñu lewaa caabi ya mu diis gann ay ponkal. Fàttalikul ba ko ay nitam waxee ne ko : " Bul rëy-rëylu. Yàlla safoowul ñuy rëy-rëylu."
28,NETTALI GA,77,"Li la Yàlla jox, sàkku ci kërug àllaaxira [Àjjana]. Te bul fàtte sa wàll ci àdduna. Te nangay rafetal kem ni Yàlla di rafetale jëme ci yaw. Bul di sàkku ag yàq ci suuf si. Ndax Yàlla dey safoowul yàqkat yi "."
28,NETTALI GA,78,"Xaaruuna wax ne : " Lii ci sama xam-xam laa ko ame ". Xanaa moom dafa xamul ña Yàlla faagaagal ca maas ya ko jiitu, ña ko gënoona ñàng ëpp ko fuuf dooleek alal ? Te tooñkat ña deefuleen laaj seen bàkkaar !"
28,NETTALI GA,79,"Mu génn ca nitam ña, ànd ak alalam ja. Ñi bëgg dundu àddina wax ne : " Aka neexoon ñu am lii Xaaruuna am. Moom dey boroom cër bu duun na "."
28,NETTALI GA,80,"Ña am xam-xam neleen : " Toskare ngeen ! Yoolub Yàllaa gënal képp ku gëm tey jëfu yiw ". Kudul muñkat du ko am."
28,NETTALI GA,81,"ñu mëdd ko ci bi ir suuf si mook kërëm ga. Amul kenn ku ko mënoona dimbali kudul Yàlla, te it kenn dimbaliwu ko woon."
28,NETTALI GA,82,"Ba ñu xëyee, ña doon xemmem wàccuwaayam ca démb sa, daldi wax ne : " Dafa mel ni Yàlla dana tàbbalal wërsëg ku ko neex, ci jaamam yi. Bu dul kon ak xéewalam, kon dey mëddoon Nanu. Te it yéefër yi duñu texe "."
28,NETTALI GA,83,"Góogale mooy kër gu mujj ga, Danañu ko defal ñi bëggula kawe-kawelu ci suuf si, te duñu yàq. Ña ragal Yàlla tey moytandiku ñooy ëppug mujj."
28,NETTALI GA,84,"[Amul lu ñu bàyyi fii], Ku dikk aki ñaawtéef, [na xam ne] ñay jëf ñaawtéef, lañu daan def rekk lañu leen di feye."
28,NETTALI GA,85,"[Yàlla] mi wàcce Alxuraan ci yaw, Moo lay delloo fa Màkka. Neel : " Sama Boroom moo gëna xaw kuy indi dëgg ak kuy nekk ci réer gu bir."
28,NETTALI GA,86,"Musuloo yaakaar ne dees na la jox Téere ba. Ludul ne yërmaande ju bawoo ca sa Boroom. Te bul dimbali mukk yéefër yi ;"
28,NETTALI GA,87,"te it buñu la fàbbi mukk ci kàdduy Yàlla ginnaaw ba ñu ko wàccee ci yaw. Nangay woote jëme ci sa Boroom te bul bokk ca way-bokkaale ña."
28,NETTALI GA,88,"Bul woo jeneen yàlla di ko booleek Yàlla. Amul jenn yàlla ju dul Moom. Lu nekka faagaagalu ba mu des Moom. [Yàlla] mooy boroom àtte yi te ca Moom ngeen di dellu."
29,JARGOÑ BA,1,"Alif, Laam, Miim."
29,JARGOÑ BA,2,"Ndax nit ñi foog nañu ne danañu wax ne : " Gëm nañu ! " te kenn duleen sànje ?"
29,JARGOÑ BA,3,"Sànje woon Nañu ña leen jiitu woon ; Yàlla xam na ñay dëggal ak ñay fen."
29,JARGOÑ BA,4,"Walla ñay jëfi ñaawteef, jàpp nañu ne danañu ñu jiitu ? Aka ñoo ñaaw ab àtte !"
29,JARGOÑ BA,5,"Képp kuy yaakaara dajeek Yàlla, digub Yàlla boobu luy dikk la. Te Mooy dégg, di xam."
29,JARGOÑ BA,6,"Képp kuy xare, boppam la koy defal, Yàlla ku doylu la ci waa àddina bi yépp."
29,JARGOÑ BA,7,"Ñi gëm tey jëfu yiw, Danañu leen faral seeni ñaawteef, te Danañu leen feye ca la gën ca lañu daan def."
29,JARGOÑ BA,8,"Dénk Nañu nit muy def yiw ciy ñaari way-juram, " bu ñu la sonnalee nag ci bëgg nga bokkaale Ma ak loo xamul, buleen ca topp ". Ci Man ngeen di dellusi, Ma xibaar leen la ngeen daan def."
29,JARGOÑ BA,9,"Ña gën tey jëfu yiw, Danañu leen dugal ca nit ñu yiw ña."
29,JARGOÑ BA,10,"Amna ci nit ñi ñuy wax naan : " Gëm Nañu Yàlla " ; te bu ñu leen loree ci ànd gi ñu ànd ak Yàlla, dañuy jàppe sànjeb nit ñooñu ni mbugalum Yàlla. Bu leen ndimbal dikkalee lu bawoo ca sa Boroom, ñu tàmbalee wax naan : " ñun ak yéena àndoon ! " Moo ndax Yàlla dafa gënula xam li nekk ci dënni waa àddina si yépp ?"
29,JARGOÑ BA,11,"Yàlla xam na tigi ña gëm, xam na itam naaféq yi."
29,JARGOÑ BA,12,"yéefër yaa ngay wax ña gëm naan leen ; " Toppleen suñu mboor, danañu yenu seeni ñaawteef ". [Mukk] duñu masa yenu tus ci seeni ñaawteef. Li wóor moo di ñoom ay fenkat lañu."
29,JARGOÑ BA,13,"Danañu yenu seen yu diis ya ak yeneen yu diis boole ko ca. Te bu Bis-pénc baa, danañu leen laaj lañu daan duur [fen]."
29,JARGOÑ BA,14,"Yónni woon Nañu Nóoyin ca aw nitam. Mu sax fa ñoom junniy at yu yées juróom-fukk. Mbënn ma daldi leen di mëdd ba ñu tooñee."
29,JARGOÑ BA,15,"ñu musaloon ko mook waa gaal ga ; def Nañu leen ñuy kéemaan ci waa àddina sépp."
29,JARGOÑ BA,16,"[Fàttalikul it] Ibraayma, ba mu waxee nitam ña, neleen : " Jaamuleen Yàlla : moo gën ci yéen, de cëy bu ngeen xamoon "."
29,JARGOÑ BA,17,"Yéena ngay jaamu ay xërëm bàyyi Yàlla, di sos ay fen yu ngeen di jaamu te du Yàlla. Amaluñuleen woon wërsëg ; sàkkujileen wërsëg ci Yàlla. Te ngeen jaamu Ko te sant Ko. Ca Moom ngeen di dellu de."
29,JARGOÑ BA,18,"Su ngeen ko weddee, jàppe ko ay fen, amna ay xeet yu leen ji itu woon daan weddi. Rikk nangeen xam ne ab Yonent jottali mu leer rekka ko war."
29,JARGOÑ BA,19,"Moo ndax dañoo gisul ni Yàlla di sosee mbindéef te di ko defaraat ? Looloo ka yomb ca Yàlla."
29,JARGOÑ BA,20,"Neel : " Wërleen [dox] ci kaw suuf si te ngeen xool naka la Yàlla sosee mbindéef yi. Ak itam naka lay sos gu mujj ga di deme. Yàlla mën na lépp lu ne "."
29,JARGOÑ BA,21,"Dana mbugal ku ko soob te it Dana yërëm ku ko soob ; te yéen ñépp ca Moom ngeen jëm."
29,JARGOÑ BA,22,"Mënuleena të ci kaw suuf si waxantumaak asamaan si ; te itam amuleen wenn wéeruw aay mbaa dimbalikat bu dul Yàlla."
29,JARGOÑ BA,23,"Ña nga xam ne dañoo weddi kàdduy Yàlla ak dajeek Moom, ñooña naag nañu ci Sama yërmaande. Te it danañu am mbugal mu mitti."
29,JARGOÑ BA,24,"Tontul aw nitam doonul woon ludul ñuy wax naan : " reyleen ko mbaa ngeen lakk ko ". Yàlla musal na ko ca safara sa. Ay kéemaana ngi ci biir loolu ngir aw nit ñu gëm."
29,JARGOÑ BA,25,"[Ibraayma] wax na ne : " Yéena ngi jàpp xërëm yi bàyyi Yàlla ngir dëgëral seenug cofeel seen diggante fii ci dundug àddina. Waaye bu Bis-pénc baa, dangeen weddiwante, rëbbante te Safara mooy doon seen kër, te it dungeen fa am ndimbal."
29,JARGOÑ BA,26,"Lóot daldi koy gëm. Wax ne : " Maa ngi gàddaay jëm ci sama Boroom, Mooy boroom Kàttan, di Ku Xer eñ "."
29,JARGOÑ BA,27,"May na ko Isaaqa ak Yanqóoba, defaloon Nañu ko ca sëtam ya ag Yonent ak Téere ba. Te indil Nañu ko ag peyam ci àddina, te it bu àllaaxiraa, ca nit ñu yiw ña lay bokk."
29,JARGOÑ BA,28,"[Fàttalikul] Lóot, ba mu waxee aw nitam, neleen : " Yéena ngi defu ñaawteef [ngóor - jigéen], te ci àddina, kenn jëkkewuleen ko ci."
29,JARGOÑ BA,29,"Moo ndax yéen, dangeen di sëyanti ci góor ñi ? Di dogale yoon yi ? Ngeen di def njekkar ci seeni mbootaay ? ". [Waaye] nitam ña tontuwuñu ko lenn ludul ne ko : " Indil ñu mbugalum Yàlla ndegam wax nga dëgg "."
29,JARGOÑ BA,30,"Mu wax ne : " Yaw sama Boroom, may ma ndam ci kaw nit ñii di ay tooñkat ! ""
29,JARGOÑ BA,31,"Ba Suñuy Malaaka dikkalee Ibraayma ak xibaari mbégte, ne ko : " Dañuy faagaagale waa dëkk bii ndax ña fa dëkk ay tooñkat lañu "."
29,JARGOÑ BA,32,"Ibraayma neleen : " Waaye Lóot ma nga fa ! ". Ñu tontu ko ne ko : " ñoo gëna xam ña fa nekk : Danañu musal [moom Lóot] mook njabootam, ba mu des soxnaam, moom day bokk ca ña alku "."
29,JARGOÑ BA,33,"ba Suñu ndawi Malaaka yi agsee ci Lóot, ñaawalees na jëme ci ñoom, mu tiit ci seeni mbir. Ñu ne ko : " Bul tiit, bul ragal. Danañu la musal yaak sa njaboot, ba mu des sa jabar, dafay alku."
29,JARGOÑ BA,34,"Wàcce Nañu ci kaw waa dëkk bi mbugal mu bawoo asamaan ngir seen caay-caay ga "."
29,JARGOÑ BA,35,"Bàyyi Nañu fa lu bokk ca ñoom muy kéemaan gu leer nàññ ngir aw nit ñuy xel-lu."
29,JARGOÑ BA,36,"[Naka noonu], la seen mbokk Cxuxaybu demee woon Madyaana, neleen : " Éy yéen samaw nit, jaamuleen Yàlla te gëm Bis-pénc ba, te buleen dox di yàq ci kaw suuf si "."
29,JARGOÑ BA,37,"Ñu weddi ko. Yëngu-yëngu ba fab leen, ñu xëy ne lànjax ci seen kër."
29,JARGOÑ BA,38,"Ak waa xaad ak Samuuda. - Noona lañu leen faagaagale - mu leer nàññ, ngeen di ko gis ci seen gént ya. Séytaanee leen taaralaloon seeni jëf, férëwle leen ; daawuñu jéema gis lu baax."
29,JARGOÑ BA,39,"Te kat [faagaagal Nanu] Xaaruuna ak Firawna ak xaamaan. Muusaa indiloon na leen Suñuy firnde, ñuy rëy-rëylu ci kaw suuf si. Waante mënuñu ñu woona raw de."
29,JARGOÑ BA,40,"Kenn ci ñoom [faagaagale Nañu ko] kem [tolluwaayu] bàkkaaram : Amna ci ñoom ñu ñu yóonni am mbënn ci ñoom ; amna ci ñoom ñu ag xaacu jël na leen ; amna ci ñ oom ñu ñu mëdd ci biir suuf si ; amna ci ñoom ñu ñu labal. Yàlla tooñuleen ; waaye ñoo tooñ seen bopp."
29,JARGOÑ BA,41,"Gam-gamleek ñay wut wéeruwaay bàyyi Yàlla, mi ngi mel ni jargoñ buy lëndub néeg. Te néeg bi gëna doyadi moo di néegu jargoñ. Cëy bu ñu xamoon !"
29,JARGOÑ BA,42,"Yàlla xam na mboolem yu ñuy tës-tësi di ko jaamu, Moom ñu ne ko ñukk fale. Te Moom Yàlla moo di Boroom Kàttan, di Ku Xereñ."
29,JARGOÑ BA,43,"Léeb yooyee ñuy sadd nit ñi ; te ñi xam ñoo cay xalaat."
29,JARGOÑ BA,44,"Moo bind [sàkk] asamaan yeek suuf si ci dëgg. Te ay kéemaana ngi ci biir loolu ngir aw nit ñu gëm."
29,JARGOÑ BA,45,"Nettalil li ñu soloo ca Téere ba te ngay taxawal julli. Ca dëgg-dëgg, julli daal dafay faat ñaawtéef ak njekkar. [Xamal ne] tudd Yàlla te di Ko fàttaliku moo gënatee rëy. Yàllaa ka xam li ngeen di def."
29,JARGOÑ BA,46,"Bule en dàggasante ak ñoñ-téere yi ludul ca na mu gëna rafetee te buleen ca boole ña yiwadi ca ñoom. Nangeen di wax ne : " ñun gëm nañu li ñu wàcci ci ñun ak li ñu wàcce ci yéen, suñu Yàlla ak seen Yàlla jenn la, te ñun jébbale nañu suñu bopp di ay jullit "."
29,JARGOÑ BA,47,"Noonu Lañu wàccee Téere bii di [Alxuraan] ci yaw [Muxammad]. Ña nga xam ne joxoon nañu leen Téere, gëmoon nañu ko. Amna ci ñoom ñu ko gëm [Alxuraan]. yéefër yi doŋŋ ñoo weddi Suñuy kàddu."
29,JARGOÑ BA,48,"Yaw [Muxammad], li jiitu wàccug [Téere bii di Alxuraan], mu suloo jàng ab téere, musoo koo binde loxob ndeyjoor. [Su fekkoon ne loolu am na], kon weddikat ya danañu mëna sikki - sàkka."
29,JARGOÑ BA,49,"Li wér te wóor moo di ne, [Alxuraan] ay laaya la yu ñu faramfàcce ci biir dënni woroom xam-xam yi. Te tooñkat yi rekk ñoo koy weddi."
29,JARGOÑ BA,50,"Ñuy wax naan : " Lu tax Yàlla wàccewul ci moom kéemaan ? ". Waxal ne : " Kéemaana nga ca Yàlla. Man, ab xuppekat buy leeral rekk laa "."
29,JARGOÑ BA,51,"Ndax doyuleen ñoom, wàcce gii ñu wàcce ci yaw Téere bi, ñu di leen ko dégtal ? Yërmaande ak fàttalikoo nga ca biir lool ngir aw nit ñu gëm."
29,JARGOÑ BA,52,"Waxal ne : " Yàlla doy na seede sama digganteek yéen ". Xam na li nekk ci asamaan yeek suuf si. Ña gëm neen, weddi Yàlla, ñoo yàqule."
29,JARGOÑ BA,53,"Te ñanga lay laaj mbugal ma cig yàkkamti. Bu fekkoon ne du dig ba ñu leen àppal, kon ñëwoon na [bu yàgg]. Waaye mbugal ma dana ñëw ci ñoom, di mbetteel te duñu ko yég."
29,JARGOÑ BA,54,"Ña nga lay laaj mbugal ma cig yàkkamti, te fekk Safara waa ngay gaw yéefër ya."
29,JARGOÑ BA,55,"Bu keroogee ba mbugal ma muur leen ci seen kaw ak seen ndëgguy tànk. Mu di leen wax naan : " Mosleen, toqamtikuleen li ngeen daan def ! ""
29,JARGOÑ BA,56,"Éy yéen sama jaam ñi gëm ! Sama suuf si yaatu na [lool]. Waay-waay jaamuleen Ma !"
29,JARGOÑ BA,57,"Bakkan bu nekk dana mos dee. Te [ñéppay] dellusi ci ñun."
29,JARGOÑ BA,58,"Ña gëmoon tey jëfu yiw, Danañu leen dëkkal ay néeg yu kawe yoo xam ne ay dex ñooy daw ca suufam. Dañu fay béel, ndaw pey gu neex,"
29,JARGOÑ BA,59,"ña daan muñ te wéeru woon ca seen Boroom !"
29,JARGOÑ BA,60,"Amul jenn daaba ju warlul boppam wërsëg ! [Waaye] Yàlla moo koy wërsëgal ak yéen. Te Moo di Aji-dégg, di Ku xam."
29,JARGOÑ BA,61,"Soo leen laajoon : " Ana kan moo bind asamaan yeek suuf si, tàggatal leen jant bi ak weer wi ? ", kon danañu tontu wax ne : " Yàllaa ko def ". Waaw, kon ñoom naka lañuy dumm óoyoo yoon wu jub wi ?"
29,JARGOÑ BA,62,"Yàlla mooy yaatalal wërsëgam ci ku ko soob ci jaamam ñi, Moo koy xatal itam. Yàlla xam na lépp lu ne."
29,JARGOÑ BA,63,"Soo leen laajoon : " Ana kan moo leen wàccey ndox ci asamaan si, dundale ko suuf si ginnaaw bu dee woon [wow] ? ", kon dan añu wax ne : " Yàllaa ko def ". Neel : " Sant ñeel na Yàlla ! ". Li ëpp ci ñoom duñu xalaat."
29,JARGOÑ BA,64,"Dundu gi ci àddina sii doonul ludul féexal xol ak po. Waaye kër gu mujj ga mooy dëgg - dëggi dundu. Cëy bu ngeen xamoo !"
29,JARGOÑ BA,65,"Saa yu ñu waree ci gaal, dañuy ñaan Yàlla di ko sellal. Waaye, saa su leen musalee ba wàcce leen ci jéeri ji, ndeke yoo ña ngay bokkaale."
29,JARGOÑ BA,66,"Dañuy xebet lañu leen di jox ak di bànneexu ! Danañu xala xam !"
29,JARGOÑ BA,67,"Xanaa dañoo gisul ne def Nañu [Màkka] muy barab bu ñu wormaal bu wóor, te nit ñi leen wër, dees na leen dax-daxee ? Moo ndax ñoom dañoo gëm ag neen tey weddi xéewali Yàlla yi ?"
29,JARGOÑ BA,68,"Ana kan moo gëna tooñ kuy duural Yàlla ay fen, walla mu weddi dëgg ga koy dëggal ? Moo ndax ca biir Safara dëkkuwaayu yéefër yi dafaa amul ? [Axakañ]"
29,JARGOÑ BA,69,"Ñay xare di jànkuwante [samaw yoon], danañu leen gindi Suñuy yoon, te Yàlla ànd naak way-rafetal ña."
30,WAA ROM,1,"Alif, Laam, Miim."
30,WAA ROM,2,"Noteef na waa Rom,"
30,WAA ROM,3,"ci réew yi leen gëna jegeñ, wante ginnaaw nooteef googu, ñoom it danañu not,"
30,WAA ROM,4,"ci biir diirub lu matul fukki at. Yàlla moo yor dogal yi, ci la jëkkoon ak li lay mujj, bu boobaa way-gëm ñi danañu sëgg ree, bég"
30,WAA ROM,5,"ci ndimbalul Yàlla. [Moom Yàlla] mooy dimbali ku ko soob, Mooy boroom Kàttan, di Jaglewaakon bi."
30,WAA ROM,6,"Loolu mooy li Yàlla di dige. Te Yàlla du wuute ab digam, waaye li ëpp ci nit ñi gëmuñu."
30,WAA ROM,7,"Danañu xam li feeñ ci dundug àddina, te ñoom ñu sàggan lañu ci mbiri àllaaxira,."
30,WAA ROM,8,"Ndax dañoo xalaatul ci seen bopp ? Yàlla bindul asamaan yeek suuf si ak li nekk ci seen diggante ludul ci dëgg, te sàkkal na lépp ay dig. Te nag li bari ci nit ñi dañoo weddi te danañu dajeek seen Boroom."
30,WAA ROM,9,"Ndax dañoo doxul ci suuf tey xool naka la ñu mujje ña leen fa jiitu woon ? Ñoo leen ëppoon doole, daan réjji suuf si, feesoon ko dell ak seeni njaboot. Seeni Yonent indiloon leen ay kàddu yu leer. Yàlla tooñuleen, waaye ñoo tooñ seen bopp."
30,WAA ROM,10,"Ña daan jëfu ñaawteef, seenug mujj dellu ñaaw, ndax ñoom weddi woon nañu kàdduy Yàlla, daan ko yéjji."
30,WAA ROM,11,"Yàllaa bind yëf yi ; yi di ko defaraat ; te ca Moom la ñuy dellu."
30,WAA ROM,12,"Bu keroogee bu Bis-pénc ba di taxaw, tooñkat ya danañu naan cucum jaaxle."
30,WAA ROM,13,"Ña ñu daan bokkaaleek Yàlla duñu leen rammu, te sax far dañuy weddi ña ñu daan bokkaaleek [Yàlla]."
30,WAA ROM,14,"Bu kerook Bis-pénc baa, dañuy téqalikoo, féewoo."
30,WAA ROM,15,"Ña gëmoon tey jëfu yiw, ña ngay xéewu ci biir ay dër ;"
30,WAA ROM,16,"yéefër yay weddi Suñuy kàddu ak dajeb àllaaxira ba, ñoom ña nga ca biir mbugal ma."
30,WAA ROM,17,"Tudd naa sellug Yàlla, kañ naa ko !"
30,WAA ROM,18,"Xeeti cant yépp ñeel na Ko ci asamaan yeek suuf si, ca marax ga ak njolloor."
30,WAA ROM,19,"Mooy génne ndundu ci ndee, di génne ndee ci ndundu. Mooy dundal suuf ginnaaw ba mu dewee. Noonu it lees leen di génnee [yéen ñépp] ca bisub dekki ba."
30,WAA ROM,20,"Bokk na ci kéemaanam yi : Mu binde leen suuf, - léegi nag, yéena ngi nii tasaaroo ci àddina si -."
30,WAA ROM,21,"Te bokk na ci kéemaanam yi, mu sàkkal leen ci seeni jëmm ay soxna ngir ngeen di ca dall, Mu def ci seen diggante cofeel ak yërmaa nde. Ay kéemaana ngi ci biir loolu ngir aw nit ñuy xalaat."
30,WAA ROM,22,"Bokk na it ci ay kéemaanam, bindug asamaan yeek suuf si ak wuuteeg seeni làmmiñ ak seeni melo. Ay kéemaana ngi ci loolu ñeel ñeel waa àddina si yépp."
30,WAA ROM,23,"Bokk na it ci ay kéemaanam, seeni nelaw ci guddi gi ak seenug sàkku wërsëg. Ay kéemaana ngi ci biir loolu ngir aw nit ñuy dégg."
30,WAA ROM,24,"Bokk na it ci ay kéemaanam, Mu di leen won melax mu boole ragal ak xemmem, muy wàcce ndox mu bawoo asamaan di ca dundal suuf si ginnaaw ba mu deewee. Ay kéemaana ngi biir loolu ngir aw nit ñuy xalaat."
30,WAA ROM,25,"Bokk na it ci ay kéemaanam, ni asamaan ak suuf taxawe ci ndigalam ; te saa Su leen jiinee ab woote, yéen ñéppay génn ci biir suuf si [ginnaaw dee]"
30,WAA ROM,26,"Moo moom ñépp ñu nekk asamaan ak suuf : ñéppa koy toroxlul."
30,WAA ROM,27,"Moo sos mbindéef yi di leen defaraat ; te looloo gëna yomb ci Moom. Moo dàmbe li gëna kawe ci asamaan yeek suuf si. Mooy boroom Kàttan, di ku Xereñ ki."
30,WAA ROM,28,"Yàlla sadd na leen ay léeb ci seen bopp : Ndax seen jaam ñi bokk nañu ak yéen seeni alal, ngeen yem ci kepp ? [Mukk], loolu rekk ngeen ragal. Nii la Nul leerale laaya yi ngir aw nit ñuy xalaat."
30,WAA ROM,29,"Tooñkat yi dañoo topp seen bànneex, te àndul ak xam-xam. Ana kan mooy mëna gindi ku Yàlla réeral ? Du ñu am ku leen dimbali."
30,WAA ROM,30,"Nangay jubbantiku topp diine Yàlla jiy cosaan te Mu sos ci nit ñi - bindéefu Yàlla du soppiku -. Loolu mooy diine ju jub ja ; waaye li ëpp ci nit ñi duñu xam."
30,WAA ROM,31,"Wommatuleen jëm ci Moom ; te nangeen ko ragal, tey taxawal julli te buleen bokk ca way-bokkaale ña,"
30,WAA ROM,32,"ña téqale seen diine di ay kurél, xaaj bu nekk ne siiw la fa moom."
30,WAA ROM,33,"Bu lor ju laal nit ña amee, dañuy ñaan Yàlla di Ko woo booleek toroxlu. Waaye su leen di mosal yërmaande rekk, [nga gis] ñu delluy bokkaale,"
30,WAA ROM,34,"di fakk la Mu leen indiloon. " Bànneexuleen. Dangeen xala xam "."
30,WAA ROM,35,"Walla Dañuy wàcce ci ñoom [kilifa] ab Téere buy wàqante lañu daan bokkaale ?"
30,WAA ROM,36,"Saa su ñu mosalee nit ñi yërmaande, ñu bég lool. Bu ñu defee ab garaawaale ba safaan dal leen ca, ndek ete yoo dañuy yoqat."
30,WAA ROM,37,"Xanaa dañoo gisul ne Yàlla Dana yaatalal ku ko soob, wërsëgam ? Dana ko xatal it. Ay kéemaana ngi ci biir loolu ngir aw nit ñu gëm."
30,WAA ROM,38,"Dangay jox say [mbokki] jegeñaale lay seen yelleef, ak ndóol ya ak doxandeem ya. Loolu moo gën fuuf ngërëmul Yàlla ; te ñoom ñooy texe."
30,WAA ROM,39,"Alal ji ngeen di lebalante ngir muy yokk, du yokku fa Yàlla de, waante li ngeen di génne asaka ngir jëmmi Yàlla. Dangeen fekk seenug peey muy lu ñu ful."
30,WAA ROM,40,"Yàlla mi leen sàkk, wërsëgal leen. Di leen rey te di leen dundalaat. Moo ndax ñi ngeen koy bokkaaleel amna ñu mëna def loolu ? Tudd naa sellam ga, kañ naa Ko ! Soree na lool ak li ngeen di bokkaale."
30,WAA ROM,41,"Yàqute feeñ na ci jéeri ji ak géej gi ci jëfi nit ñi ; ci loolu, Yàlla da leen ñamal tuuti rekk ci seen [peyug] jëf yu bon yooyu ; ngir ñu mën caa jàjjoo, dellu ginnaaw, dëpp [dem jëf lu baax]."
30,WAA ROM,42,"Neel : " Doxleen ci suuf si tey xool naka la mujje woon ña leen jiitu woon. Te li ëpp ci ñoom doon bokkaale [Yàlla] "."
30,WAA ROM,43,"Jubbantikul topp diine ju jub ja, ba laa bis di ñëw boo xam ne kenn du ko mëna randal ca Yàlla. Bu keroogee, danañu fallaxoo [réeroo, téqalikoo] :"
30,WAA ROM,44,"Ku weddi, weddeem ga dana dal ca kawam. Ñay jëf yiw nag ñoom ña ngay waajal seen bopp néeg,"
30,WAA ROM,45,"Nar naa feye ñi gëm tey jëfu yiw, ngënéelam. Moom safoowul yéefër yi."
30,WAA ROM,46,"Bokk na ci ay kéemaanam, muy yebal yërmaandeem, ak gaal yi di daw ci ndigalam, te ngeen di sàkku ci xéewalam yi. Ak ngir ngeen di gëm !"
30,WAA ROM,47,"Yónni woon Nañu ay Yonent yu jiitu woon ca nit ña, indiloon leen ay kàddu yu leer. ñu daldi feyu ca tooñkat ya ; te ndimbalul jullit ñi [way-gëm ñi], Maa ko warlu."
30,WAA ROM,48,"Yàlla miy yebal ngelaw mu yenu niir, di ko tàbbal ci asa maan si na Mu ko soobe ; Mu di ko def ay daggit. Ab taw di ca génnee su ko tawale. Ña ko soob ci jaamam yi, ndeketeyoo dañuy sëgg ree ngir bég,"
30,WAA ROM,49,"doonte la sax naagu woon nañu ba mu laataa na wàcc."
30,WAA ROM,50,"Xoolal jeexitali yërmaandey Yàlla naka lay dundalee suuf si ginnaaw ba mu deewee. Kookee de Mooy dekkalaat néew yi te mën na lu ne."
30,WAA ROM,51,"Bu ñu yebaloon ngelaw, ñu gis ne [seen gàncax ga] mbokk, di [lax aka dee], dañuy daldi weddi, fakk xéewal ya."
30,WAA ROM,52,"Yaw dey, mënoo taxa dégg ñu dee ; waxantumalaak tëx, su ñu nee wërëñ dummóoyu, ak lu woote ba xumb xumb nag."
30,WAA ROM,53,"Du caageene yaw yaaw gindi gumba yi ci seen réer ga. Ñi nga mëna dégtal [sa woote bii] daal, ñooy ña gëm, di ay jullit."
30,WAA ROM,54,"Yàlla mi le en bind cig lott, teg ca kàttan ; delloo ci lott gu ànd ak kumur, màggat [bijjaaw] : Te mooy sàkk lu ko soob, Mooy ki Xam te Mën."
30,WAA ROM,55,"Bu Bis-pénc ba taxawee, tooñkat ya danañu giñ naan as ndiir su ndaw lañu fi saxoon. Noonu lañu leen daan férawale, sore el leen dëgg ;"
30,WAA ROM,56,"Gaa ña amoon xam-xam ak ngëm, neleen : " Sax ngeen fa ci dogalu Yàlla ba bisub dekki ba, - lii nag mooy bisub dekki ba, - waaye yéen xamuleen woon "."
30,WAA ROM,57,"Su boobaa, tooñkat ya, seenug tinu du fa jariñ dara te kenn duleen faale."
30,WAA ROM,58,"Saddal Nañu nit ci biir Alxuraan jii léeb wu nekk. Soo leen indiloon kéemaan it, yéefër ya dañu naan : " Yéen daal, ay caaxaankat doŋŋ ngeen "."
30,WAA ROM,59,"Noonu la Yàlla di fattee xoli ña xamadi."
30,WAA ROM,60,"Muñal ndax digub Yàlla la dellu [yàgg yàgg dina ñëw]. Ñi gëmul, buñu la yàkki !"
31,LUQMAAN,1,"Aliif, Laam, Miim."
31,LUQMAAN,2,"Lii ay laaya la yu Téere bu xereñ,"
31,LUQMAAN,3,"jub la, yërmaande la ngir ñuy rafetal,"
31,LUQMAAN,4,"ñiy taxawal julli, di génne asaka te amug wóolu ci ne àllaaxira dina ñëw."
31,LUQMAAN,5,"Ñooñaa nga tege ca kaw seen yoonu Boroom wu jub xocc wa, te ñoom ñooña ñoo texe."
31,LUQMAAN,6,"Amna ci nit ñuy nëbb xam-xam, di feeñal waxi caaxaan ngir namma soreel nit ñi, sànk leen, réeral leen yoonu Yàlla ci lu àndul ak xam-xam, weddi ko, jàppe ko ag doyadal. Ñoom ñooña am nañu mbugal muy toroxale."
31,LUQMAAN,7,"Saa su ñu jàngee Suñuy laaya ci moom, mu dummóoyu mel ni ku ko déggul, mel ni ab saañ dafa nekk ca nopp ya. Yégal ko ne [am na] mbugal mu metti."
31,LUQMAAN,8,"Ña gëm tey jëfu yiw, am nañu Àjjanay xéewal,"
31,LUQMAAN,9,"dañu fay béel, - ni ko Yàlla dige woon tigi. - Mooy boroom Kàttan, di Ku Xereñ."
31,LUQMAAN,10,"Moo bind asamaan si ci lu àndul ak keno yu ngeen di mëna gis ; Moo def ay doj ci biir suuf ngir mu bañ jeriku ak yéen ; defna ci xeetu mala wu nekk. Te ñun, Yàlla wàcceel nañu ndox mu bawoo asamaan, ñu saxal ci ay yóllent ci xeetu gàncax wu nekk."
31,LUQMAAN,11," " Lii mooy li Yàlla sàkk. Kon wonleen ma, ña dul Moom, ana lu ñu sàkk ñoom ? ". Li am kay mooy, tooñkat ya ñi ngi ci réer gu bir."
31,LUQMAAN,12,"Joxoon Nañu Luqmaan xam-xamu xereñ, ne ko : " San tal Yàlla, [gërëm Ko], ku Ko sant ci di Ko dello jukkal, boppam ; ku Ko xarab it, Yàlla ku doylu la, te Yayoowaakoonug cant la "."
31,LUQMAAN,13,"[Fàttalikul] ba Luqmaan waxee doomam ja, di ko waar, naan ko : " Yaw samas doom, bul bokkaale mukk dara ak Yàlla, ndax bokkaale kat ag tooñ gu réy la "."
31,LUQMAAN,14,"Dénk Nañu nit muy rafetal jëme ci ñaari waajuram ; ndax yaayam ëmb na ko muy coono ci biir coono : ba feral ko diirub ñaari at. " Nanga may sant Man [Yàlla] ak sa ñaari waajur. Ci Man la lépp di mujj."
31,LUQMAAN,15,"Saa su ñu la sonnalee ci bëgg nga bokkaale Maak loo amul xam-xam, bulen ca topp ; waaye nangay ànd ak ñoom ci àddina si ak njekk. Te nanga topp yoon wa jëmsi ci Man. Fi Man ngeen di mujje [yéen ñépp], su ko defee, Ma téqantalal leen la ngeen daan def "."
31,LUQMAAN,16," " Yaw sama doom, dIisaay woowu, doonte la sax dafa tollu ni as fepp, nekk ci kaw doj mbaa ci biir asamaan yi, walla ci biir suuf, du tee Yàlla indi ko. Yàlla Ku deñ-kumpa la."
31,LUQMAAN,17,"Yaw sama doom, taxawalal julli tey digle njekk, te it nangay tere nje kkar, te it nangay muñ li lay dal. Loolu mooy dégu !"
31,LUQMAAN,18,"Bul dox di dummóoyu nit ñi, bul dox it di fuukarewu : Yàlla safoowul képp kuy fuukarewu aka damu."
31,LUQMAAN,19,"Nangay teey ci sab dox, te nangay suufeel sa kàddu, ndax kàddu gi gëna suufe moo di kàddug mb aam sëf "."
31,LUQMAAN,20,"Xanaa gisuleen ne Yàllaa leen tàggatal li nekk ci asamaan yeek suuf si ? Te Mu tuur leen xéewalam yi ci li feeñ ak li nëbbu. Amna ci nit ñi ñuy dàggasante ci mbiri Yàlla, te amuñu ca benn xam-xam, du càggenu ag gindiku, waxantumalaak Téere buy gindi."
31,LUQMAAN,21,"Te bu ñu leen waxee ne : " Toppleen li Yàlla wàcce ", dañu naan : " ñuy kay dañuy topp suñu baaxi maam ". Moo ndax Séytaane daawuleen woo jëme leen ci mbugalum Safara !"
31,LUQMAAN,22,"Képp ku jébbal Yàlla boppam tey rafetal, [na xam ne] ŋoy na ci buum gi gëna dëgër. Te ca Yàlla la mbir yépp di mujj."
31,LUQMAAN,23,"Képp ku weddi it, weddeem ga bumu la jaaxal : danañu dellusi ci ñun, ñu xibaar leen lañu jëfoon. Yàlla xam na xéll li nekk ci dënn yi."
31,LUQMAAN,24,"Danañu leen bànneexal as ndiir ; daldi leen mbaq ci mbugal mu diis."
31,LUQMAAN,25,"Te su leen laajoon : " Ku bind asamaan yeek suuf si ? ", kon ñu ne : " Yàlla ! ". Waxal : " Cant ñeel na Yàlla ! ". Waaye ñi ëpp ci ñoom xamuñu."
31,LUQMAAN,26,"Yàllaa moom li ci asamaan yeek suuf si. Yàlla Ku doylu la, di Yayoowaakoonub cant !"
31,LUQMAAN,27,"Su fekk oon ne mboolem li nekk ci suuf si ciy garab, dafa doon ay xalima, géej gi amaat yeneen juróom-ñaari géej yu koy dolli, lépp di daa, kon dey du tax kàdduy Yàlla jeex. Yàlla boroom Kàttan la, di Ku Xereñ."
31,LUQMAAN,28,"Seenug sosu ak seenug dekkiwaat yéen ñépp, mi ngi yombe Yàlla ni benn bakkan kepp. Yàlla Kuy Dégg la, Kuy Gis la."
31,LUQMAAN,29,"Xanaa gisoo ne Yàlla mooy dugal guddi ci bëccëg, Moom dugal it bëccëg it ci guddi, Moo tàggat jant beek weer wi, ku ca nekka ngay daw ci ab dig bu ñu ko àppal ? Te Yàlla Ku Deñ - kumpa la, Ku Xàmmee li ngeen di def la."
31,LUQMAAN,30,"[Loolu nag] ngir xam ne Yàlla mooy dëgg, lépp lu ngeen mëna jaamu te du Moom, neen la te Yàlla moo di Aji-kawe, di Ku màgg."
31,LUQMAAN,31,"Xanaa gisuloo ne gaala ngay daw ci biir géej, mu bokk ci xéewali Yàlla yi ? Ay kéemaana ngi ci biir loolu ñeel bépp santaakoon, dib muñaakoon."
31,LUQMAAN,32,"Bu leen duus yi muuree ba mel ni ker, ñuy woo Yàlla, di Ko sellal ; bu leen musalee ba [ñu génn ci jée ri ji], mu amaat ca ñoom ñuy diiŋat ; te Suñuy kàddu kenn du ko diiŋat kudul ku goreedi, di ab xarabaakoon."
31,LUQMAAN,33,"Éy yéen nit ñi ! Ragal-leen seen Boroom [te di Ko wattandiku], te nangeen tiit ci Bis boo xam ne baay du warlul doom dara, doom it du warlul baayam dara. [Fexeleen it] ba buleen Séytaane tax ngeen faku."
31,LUQMAAN,34,"Xam-xamu Bis-pénc baa ngi ca Yàlla ; Mooy wàcce tawu waame ; Moo xam li nekk ci jurukaay ya. Benn bakkan xamul lu muy fàggu ëllëg, benn bakkan xamul it ci san suuf lay deewe. Yàlla Ku Xam la, Ku Xàmmee la."
32,SUJJÓOT BA,1,"Aliif, Laam, Miim."
32,SUJJÓOT BA,2,"Wàcceg Téere bii [Alxuraan], sikk nekku ca, mu bawoo ca Boroom àddina sépp."
32,SUJJÓOT BA,3,"Walla dañu naan [Muxammad] moo ko sos ? [Déedéet, lii mooy dëgg ga bawoo ci sa Boroom ngir nga xupp ci aw nit ñoo xam ne bi nga laataa ñëw, amuñu woon xuppekat, te amaana ñu gindiku."
32,SUJJÓOT BA,4,"Yàlla mi bind asamaan yeek suuf si ak li nekk ci seen diggante ci diirub juróom-benni fan. Daldi yemoo ca Gàngunaay ga [Aras]. Amuleen benn wéeruwaay walla rammukat bu dul Moom. Moo ndax dangeen dul fàtt aliku ?"
32,SUJJÓOT BA,5,"Mooy settantal [lijjanti] mbir yi, jële ko asamaan jëme ko ci suuf si, topp mu yéeg asamaan ci bis boo xam ne ab nattaleem junni la ci ay ati àddina."
32,SUJJÓOT BA,6,"Kooka mooy xamkatu kumpa ak li feeñ, mooy Boroom Kàttan, di Jaglewaakoonu yërmaandeem,"
32,SUJJÓOT BA,7,"Moo jekkal sosug lu ne. Daldi door sosug nit ci ban,"
32,SUJJÓOT BA,8,"daldi nay defe askanam wa mu càllaloo ci am ndox mu doyadi;"
32,SUJJÓOT BA,9,"daldi koy yemale, ëf ci Ruuwam. Defaral leen dégg-dégg, ak ub gis aki xol. Te néewaana ngeen di Ko sant !"
32,SUJJÓOT BA,10,"Ñuy wax naan : " Ndax bu ñu seeyee ci biir suuf si, danañu dekkiwaat ? ". Ñoom dañoo weddi ne danañu dajeek seen Boroom."
32,SUJJÓOT BA,11,"Neel : " Malaakam ndee ma ñu sasee loolu ci yéen moo leen di rey. Su ko defee, ngeen dellu ca seen Boroom "."
32,SUJJÓOT BA,12,"Cëy soo gisoon, tooñkat yaa ngay jatt seeni loos, naan ! " Yaw suñu Boroom, gis nanu, dégg nanu, delloo ñu ca [àddina], kon de ñu jëf lu baax ; léegi, xam nañu ne lii lu wóor la "."
32,SUJJÓOT BA,13," " Bu ñu sooboon, Danañu indil bakkan bu nekk ag njubam. Waaye dafa fekk ne li Ma wax fàwwu mu am : " Danaa feesal Safara ci nit ak jinne mbooleseen "."
32,SUJJÓOT BA,14," " Kon mosleen ci li ngeen fàtte woon seen dajeek Bis bii. Danañu leen fàtte-fàttelu. Toqamtikuleen mbugal muy sax dàkk, muy peyug la ngeen daan def "."
32,SUJJÓOT BA,15,"Ñii gëm Suñuy kàddu, ñoom ñi nga xam ne saa su ñu leen ko fà ttalee, dañuy rot di sujjóot, di sàbbaal, di kañ aka sant seen Boroom, ñoom duñu rëy-rëylu."
32,SUJJÓOT BA,16,"Dañuy fojjatiku ca seen tëddukaay ya [lal ya], di ñaan seen Boroom ci ragal ak xemmem ; te di joxe ca lañu leen wërsëgal."
32,SUJJÓOT BA,17,"Benn bakkan xamul lañu koy xa la deñcal ci yuy neex ci bët, muy peyug la mu daan def !"
32,SUJJÓOT BA,18,"Moo ndax ku gëm dina mel ni ab saay-saay ? [mukk], duñu mësa yem."
32,SUJJÓOT BA,19,"Ña gëmoon tey jëfu yiw, am nañu ay dër ca Àjjana, muy seen wàccuwaay ngir lañu daan jëf."
32,SUJJÓOT BA,20,"Ña saay-saayoon, ñoom Safaraa di seen kër : saa su ñu ca bëggee génn, ñu delloo leen ca, te naan leen : " Toqamtikuleen mbugalum Safara sa ngeen daan weddi "."
32,SUJJÓOT BA,21,"Danañu leen ñamal ci àdduna [takkandeerub mbugalum àllaaxira] ndax ñu mëna dellu ca yoon wu jub wa !"
32,SUJJÓOT BA,22,"Ana kan moo gëna tooñ ka nga xam ne, saa su ñu ko fàttalee laayay Boroomam, mu dummóoyu ko ? Danañu feyyu ci tooñkat yi."
32,SUJJÓOT BA,23,"Joxoon Nañu Muusaa Téere ba - bul am xel-yaar ci dajeek moom [yaw Muxammad] -, te defoon Nañu Téere ba mu di njub ñeel Bani-Israayiila gépp."
32,SUJJÓOT BA,24,"Defoon Nañu ci ñoom ay njiit yuy gindee ci Suñu ndigal, waxtu wa ñu muñee te wóolu Suñuy laaya [kàddu]."
32,SUJJÓOT BA,25,"Sa Boroom ci boppam dana àtte seen diggante ca lañu daan wuute."
32,SUJJÓOT BA,26,"Ndax dafa doyul ci ñoom gindiku, te faaga alaloon Nañu ay maas ya leen jiitu woon te tey ñi ngi dox ci seen génti kër yi ? Ay kéemaan nekk na ci biir loolu ! Ndax ñoom dañu dul dégg ?"
32,SUJJÓOT BA,27,"Xanaa dañoo gisul ñoom ci ne Man Yàlla maay wàcce ndox ci kaw suuf su wow, génne gàncax gu seeni jur di lekk ak ñoom it ñu di ca lekk ? Moo ndax ñoom dañu dul gis ?"
32,SUJJÓOT BA,28,"Ñangay laaj naan : " Lii kañ lay doon, ndegam wax ngeen dëgg ? "."
32,SUJJÓOT BA,29,"Waxal ne : " Bis ba ndam la di ñëw, ngëmug yéefër yi dootuleen jariñati dara ! Te kenn duleen négandiku "."
32,SUJJÓOT BA,30,"Dummóoyuleen te xaar. Ñoom it ñi ngi xaar."
33,FARANDOO YI,1,"Éy yaw Yonent bi ! Ragalal Yàlla te bul topp yéefër yi ak naaféq yi, Yàlla ku xam la, Ku xereñ la."
33,FARANDOO YI,2,"Toppal li ñu lay soloo te mu bawoo ca sa Boroom. Yàlla xàmmee na ca la ngeen di def."
33,FARANDOO YI,3,"Te nangay wé eru ci Yàlla. [Ndax] Yàlla doy na sëkk wéeruwaay."
33,FARANDOO YI,4,"Yàlla defalul kenn nit ñaari xol ci dënnëm. Defulit jabar yi ngeen di wodde seen pendali ndey [ci fase] ñuy seeni yaay. Deful it doom yi ngeen doomoo ñuy seeni doom. Loolu seeni wax doŋŋ la ju yem ci seeni gémmiñ. Yàlla dëgg lay wax te Mooy jubbanti, di tege ci yoon wu jub."
33,FARANDOO YI,5,"Nangeen leen wowe na seen baay ya tuddu : mooy li gëna yam ca kanamu Yàlla. Ña ngeen xamul seeni baay, kon ñoom seeni mbokk la ñuy doon ci diine ak seeni farandoo. Ayul ci yéen it lu ngeen ca wax te muy njuumte, li aay kay mooy la ngeen ca wax te tey ko. Yàlla, Jéggalaakoon la, Jaglewaakoon la."
33,FARANDOO YI,6,"Yonent bi moo gëna yey jullit ñi ci seen bopp ; te ay soxnaam, seeni yaay lañu. Ña ame mbokku gu deret, gën nañoo yeyante kem ni mu dikke ci Téereb Yàlla bi, te jullit ñi ak way-gàddaay ñi, mën ngeena bind ab dénku ci seeni alal mu ñeel seeni farandoo ya dul donn. Loolu lu sax la lu ñu bind ca Téere ba."
33,FARANDOO YI,7,"[Fàttalikul] ba ñu jëlee daalante ci Yonent yi ak ci yaw, ak ci Nóoyin ak ci Ibraayma, ak Muusaa, ak Iisaa doomu Maryaama : jëloon Nañu ci ñoom daalante bu dëgër, diis,"
33,FARANDOO YI,8,"ngir laaj [Moom Yàlla] ñi dëggal ci seenug dëggal. Te waajalal na yéefër yi mbugal mu metti."
33,FARANDOO YI,9,"Éy yéen ñi gëm ! Fàttalikuleen xéewali Yàlla ci yéen, ba leen xarekat ya songee te ñu yebaloon ci ñom ngelaw aki xarekat yu ngeen gisul. Yàllaa ngi doon gis li ngeen doon def."
33,FARANDOO YI,10,"Ba ñu leen songee, jóge leen kaw ak ci suuf [fépp], seen gët ya di tiiw-tiiwi, ngeen rët ba seeni xol nekk ci seeni boli, ngeen di njort ci Yàl la njort lu nekk."
33,FARANDOO YI,11,"Foofee lañu nattoo jullit ña, yëngal leen yëngal gu tar."
33,FARANDOO YI,12,"Ak ba naaféq ya ak ña seen xol tawat di wax naan : " Yàlla ak Yonentam diguñu ñu ludul ay nax "."
33,FARANDOO YI,13,"Ak ba mu amee kurél ci ñoom buy wax naan : " Yéen waa Yasriba [Madina] ! Buleen fa toog. Delluleen [ginnaaw] ". Mu am it kurél ci ñoom buy ñaan ndigal Yonent bi, di wax naan : " Suñuy kër dafa aaruwul ", du loolu de : waaye dañoo bëggoona daw doŋŋ."
33,FARANDOO YI,14,"Ku leen doxe woon ginnaaw, neleen na ñu weddi, kon ñu def ko, te duñu ca yéex,"
33,FARANDOO YI,15,"te la ko jiitu, fekkoon na ñu daalante ak Yàlla te dañoo wone ginnaaw [daw xare]. Te daalanteb Yàlla, lu ñuy lijjanti lay doon."
33,FARANDOO YI,16,"Neel : " Su ngeen dawee it, seenug daw duleen jariñ dara ; rey mbaa dee rekka fiy am, dundu yàggul "."
33,FARANDOO YI,17,"Neel : " Ana kan moo leen di musal ci Yàlla, su nammee ci yéen safaan walla Mu namm ci yéen yërmaande ? ". Duñu am wéeruwaay walla ndimbal leneen ludul Yàlla."
33,FARANDOO YI,18,"Yàlla xam na ñay gàllanko ore ci yéen ak ñay wax : " Ñëwleen ci ñun ", fekk na yabuñu ab xare,"
33,FARANDOO YI,19,"Dañuy soxore loolu ci yéen. Bu am tiit dikke, nga gis ñu di la xool, seen gët yi di wur - wuri mel ni ñuy sukkraat. Bu tiit ma jeexee, ñu di leen teg ay baat yu ñaaw. Ña bañ aw yiw, ñoom ñooñee gëmuñu. Yàlla daldi sepi seeni jëf. Te loolu yomb na Yàlla."
33,FARANDOO YI,20,"Te ñuy foog ne farandoo ya demuñu. Te bu ñu dikkoon, dañu naa ngéeju bokk ca màngaan ya, duñu xam li ngeen xewle ludul bu ñu ko laajtoo. Bu ñu nekkee ci seen biir itam, lu néew lañuy xareji."
33,FARANDOO YI,21,"Am ngeen royuwaay wu jekk ci Yonentub Yàlla, te képp ku yaakaar Yàlla te gëm Bis - pénc bu mujj ba, tey tuddu, di fàttaliku Yàlla lu bari."
33,FARANDOO YI,22,"Ña gëm tigi, ba ñu gisee farandoo ya, dañoo wax ne : " Lii lañu Yàlla ak ub Yonentam doon dig ; te Yàlla ak ub Yonentam dëggal Nañu ". Te dolliwuleen lenn ludul ngëm ak jébbulu."
33,FARANDOO YI,23,"Amna ci jullit ñi ñuy dëggal lañu dëelante woon ak Yàlla. Amna ci ñoom ñu ko matal, am it ci ñoom ñuy négandiku ; te soppiwuñu ca dara ;"
33,FARANDOO YI,24,"Yàlla dana fey ña dëggaloon ca seen dëggu ga, Dana mbugal it naaféq ya bu ko soobee, walla Mu baal leen. Yàlla Yërëmaakoon la, Jaglewaakoonu [yërmaandeem] la."
33,FARANDOO YI,25,"Yàlla delloo na yéefër ya, ñu dellook seen mer, amuñu wenn yiw, Yàlla fegal na jullit ñi xeex ba. Yàlla ku bari doole la tey Boroom kàttan."
33,FARANDOO YI,26,"Te wàcce na ca ña doom jàmmaarlook yéen te bokk ca ñoñ-Téere, [yonjaxal leen], daldi dugal am tiit ci seen xol ya ; ngeen rey ñenn ña, lél ñenn ña."
33,FARANDOO YI,27,"Mu donnale leen seen suuf, ak seeni kër, ak seeni alal, ak suuf soo xam ne mësuleen ca xand. Yàlla mën na lu ne."
33,FARANDOO YI,28,"Éy yaw Yonent bi ! Waxal say soxna neleen : " Su fekke ne dundug àddina sii rekka leen ñor ak ub taaram, kaayleen ma yombalal leen ko, ci ma fase leen ci am fase mu jekk."
33,FARANDOO YI,29,"Su fekkee nag ne Yàlla ak Yonentam ak kër gu mujj ga di àllaaxira rekka leen ñor, [nangeen xam ne] képp kuy rafetal ci yéen, Yàlla dana ko waajalal ag pey gu màgg."
33,FARANDOO YI,30,"Éy yéen soxnaay Yonent bi ! Képp ku bokk ci yéen te def aw ñaawtéef wu bir, dees na ko fulal mbugalam ñaari yoon ! Te loolu yomb na Yàlla."
33,FARANDOO YI,31,"Képp ku bokk ci yéen te jébbal boppam Yàlla ak ub Yonentam tey jëfu yiw, Danañu ko fulal ag peyam ñaari yoon, te waajalal Nañu ko xéewal gu màgg."
33,FARANDOO YI,32,"Éy yéen soxnaay Yonent bi ! Yemuleen ak ye neen jigéen ñi. Su fekkee ne ragal ngeen Yàlla, buleen di wax waxi caaxaan, yuy tax góor gu xolam tawat di xemmem. Nangeen di wax wax ju yiw njekk."
33,FARANDOO YI,33,"Nangeen di sax ci seeni kër ; te buleen di baraj-baraji kem ni ko jigéenu jaaxiliya yu njëkk ya daan ko defe. Te nangeen di taxawal julli tey génne asaka te nangeen di topp Yàlla ak ub Yonentam. Ndax Yàlla dafa namma dindi ci yéen, waa kër Yonent bi, lépp luy taq-taq, te laabal leen ba ngeen sell."
33,FARANDOO YI,34,"Nangeen fàttaliku li ñu leen jàngal ci seen biiri kër, te mu bokk ci laayay Yàlla yi, Alxuraan ak lépp luy xereñe. Yàlla dey Kuy ñeewante la, di Kuy xàmmee."
33,FARANDOO YI,35,"Naka jullit yu góor yi ak jullit yu jigéen yi, way-gëm yu góor ak way-gëm yu jigéen, way-wommatu yu góor ak way-wommatu yu jigéen yi, way-dëggu yu góor ak way-dëggu yu jigéen yi, way-muñ yu góor ak way-muñ yu jigéen, way-ragal yu góor ak way-ragal yu jigéen ya, saraxekat yu góor ak saraxekat yu jigéen yi, woorkat yu góor ak woorkat yu jigéen yi, góor ñiy sàmm seeni pëy ak yu jigéen yi, ñiy tuddu Yàlla lu bari ci góor ñeek jigéen ñi, Yàlla waajalal na leen njéggal ak pey gu màgg."
33,FARANDOO YI,36,"Su Yàlla ak ub Yonentam àtte mbir ba sottalI, amul benn jullit bu góor ak bu jigéen bu ciy am coppan, te seen àtte ba xas dog. Képp kuy moy Yàlla ak ub Yonentam, mi ngi ci ag réer gu bir."
33,FARANDOO YI,37,"[Fàttalikul] ba ngay wax ak waa ja Yàlla xéewaloon te yaw it nga xéewaloon ko, ne : " Jàppal sa soxna si te ragal Yàlla, wattandiku Ko ", yaa ngi nëbb ci sa biir lu Yàlla xala feeñal. Ngay ragal nit ñi te Yàlla moo gëna yeyoo ku Ko ra gal. Ba Saydun fasee soxna soosa, takkal Nañu la ko, ngir jullit yi baña aayalati seen jabari doomoo yi, ngeen mën leen takk saa su ñu leen fasee. Te ndigalul Yàlla moom, def rekk."
33,FARANDOO YI,38,"Aayul ci Yonent bi [muy jëfandikoo] la Yàlla yoonaloon, farataal ko ca ña ko jiitu woon. Te ndigalul Yàlla luy sax la."
33,FARANDOO YI,39,"Ña nga xam ne ñooy jottali bataaxali Yàlla yi te ragal Ko, te it duñu ragal keneen kudul Moom. Ndax Yàlla doy na sëkk ci waññi [natt] jëf yi."
33,FARANDOO YI,40,"Muxammad du baayub kenn ci seeni gaay, waaye ndawul Yàlla te di mujjug Yonent yi. Yàlla xam na lépp lu ne."
33,FARANDOO YI,41,"Éy yéen ñi gëm ! Nangeen di farataal, di tudd Yàlla lu bari."
33,FARANDOO YI,42,"te nangeen di Ko sàbbaal suba ak ngoon."
33,FARANDOO YI,43,"Mooy kiy julli ci yéen, di leen ñaanal, - Mook ay Malaakaam, - ngir génneleen cig lëndëm, jëme leen cig leer ; te Mu di Jaglewaakoonu yërmaandeem ci ñi gëm."
33,FARANDOO YI,44,"Seenub ñuyyoo Bis ñuy dajeek Moom : " Jàmm rekk ", te mu waajal leen ag pey gu tedd."
33,FARANDOO YI,45,"Éy yaw Yonent bi ! ñoo la yebal ngir nga doon seede, di béglekat, di xuppekat."
33,FARANDOO YI,46,"te woote jëme ci Yàlla ; te di làmp bu leer."
33,FARANDOO YI,47,"Te ngay bégal jullit ñi, neleen am nañu ca Yàlla ngëneel lu màgg."
33,FARANDOO YI,48,"Te bul topp mukk yéefër yeek naaféq yi, te it bul faale seen lor, nangay wéeru ci Yàlla, Yàlla doy na sëkk wéeruwaay."
33,FARANDOO YI,49,"Éy yéen ñi gëm ! Su ngeen takkee jabar ci jullit [jigéen ñi] ba joxe can ga, su ngeen leen fasee te laalewuleen, warula jàpp yedda. Nangeen leen boyal ci njekk."
33,FARANDOO YI,50,"Éy yaw Yonent bi ! Daganal Nañu la sa soxna yi nga jox can ak ñi nga moom [jaam bu jigéen] ak doom yu jigéen yu sa baay-tëx ak sa doomi bàjjen yu jigéen ak doomi nijaay yu jigéen ak sa doomi ndey-tëx ju jigéen, - ñi gàddaay ànd ak yaw, - ak jigéenu jullit ju may boppam Yonent bi, bu ko Yonent bi bëggee takk soxna : Lew na la domm, waaye jullit yu góor ñi duñu ko sañ. Ndax ñoo gëna xam li ñu farataal ci ñoom ak seeni soxna ak seeni jaam yu jigéen, [li ko waral moo di] ngir rekk dellu te yeddu. Te Yàlla Jéggalaakoon la yërmaandeem."
33,FARANDOO YI,51,"Mën nga xaarloo ku la soob ci ñoom, dëkkoo ku la ca soob. Ak lu la ca neex ca ña nga beddi woon, aayul ci yaw. Te loolu moo leen dàqal, buñu yërëmtalu te nañu gërëm ñoom ñépp ca la nga leen jàppe. Yàlla xam na li nekk ci seeni xol. Yàlla ku xam la, Ku lewet la."
33,FARANDOO YI,52,"Ginnaaw loolu, jigéen ñi duñu dagan ci yaw. Walla nga di leen wecceek yeneeni jabar, doonte la seenub taar yéem na ; - ba mu des say jaam yu jigéen. Yàlla kuy fuglu la ci lépp."
33,FARANDOO YI,53,"Éy yéen ñi gëm ! Buleen dugg kër Yonent bi, ludul ci ndigal, buleen fay xaaraanu ñam. Waaye bu ñu leen woowee, nangeen dugg. Bu ngeen noppee ca lekk ga, daldi leen tasaaroo te buleen toog di waxtaan. Ndax loolu, dafay lor Yonent bi mu di leen ko rusa wax, te Yàlla Moom rusul dara ci dëgg. Te su ngeen deeti laaj jegeñam ña dara, nangeen koy laaj ci ginnaaw kiiraay : ndax loolu moo gëna laab ci seeni xol [yéen ak ñoom] ; Te it waruleen di lor Yonent bi, waxantumalaak ngeen di takk soxnaam ginnaawam ; Ba fàwwu, loolu lu rëy la ca Yàlla."
33,FARANDOO YI,54,"Mbir mu ngeen mën feeñal mbaa ngeen nëbb ko, Yàlla xam na ko."
33,FARANDOO YI,55,"Aayul ci ñoom [soxna yi] seeni baay [di ko def], walla seeni doom, walla seen mbokk, walla seeni doomi mbokk mu jigéen, walla seeni jabar, walla seeni jaam. Te nangeen ragal Yàlla ndax Yàllaa seede lépp lu ne."
33,FARANDOO YI,56,"Yàlla aki Malaakaam dañuy julli ci Yonent bi ; Éy yéen ñi gëm, jullileen ci moom te sëlmal ci moom."
33,FARANDOO YI,57,"Ñi nga xam ne dañuy lor Yàlla ak ub Yonentam, Yàlla rëbb na leen ci àddina ak ca àllaaxira, te waajalal na leen mbugal muy doyadiloo, di toroxtale."
33,FARANDOO YI,58,"Ña nga xam ne dañuy lor jullit yu góor yi ak jullit yu jigéen yi te defuñu lu ko jar, ñangay yenu aw duur ak bàkkaar bu rëy."
33,FARANDOO YI,59,"Éy yaw Yonent bi ! Waxal say soxna ak say doom yu jigéen ak jigéeni jullit ñi, ñuy muur seenu yaram : ci lañu leen di gëna xame te kenn duleen di xas. Yàlla, Jéggalaakoon la, Jaglewaakoon la."
33,FARANDOO YI,60,"Su fekkee ne naaféq yeek lëjëlkat yeek woroom xel yu tawat yi dëkk [Medina] bàyyiwuñu, Danaa xiir ci seen kaw, te kon lim bu néew moo ca déeti dëkkaale ak yéen."
33,FARANDOO YI,61,"Muy ñuñu rëbb. Fu ñu jublu, ñu faagaagal leen :"
33,FARANDOO YI,62,"Lii mooy sunnas Yàlla, ab dogalam ci ña fi jiitu woon te sunnas Yàlla du soppiku mukk."
33,FARANDOO YI,63,"Nit ñaa ngi lay laaj ci mbiri Bis-pénc ba. Waxal ne : " Yàllaa ko xam ". Te yaw sax loo ci xam ? Amaana Bis-pénc ba di lu jegeñ."
33,FARANDOO YI,64,"Yàlla rëbb na yéefër yi te waajalal na leen aw safara,"
33,FARANDOO YI,65,"dañu fay béel fàww, duñu fa am ku leen méngoo, duñu fa am ndimbal."
33,FARANDOO YI,66,"Bis bañuy wëlbati seeni kanam ca Safara, ñuy wax naan : " Aka neexoon ñu toppoon Yàlla, ñu toppoon Yonent ba ! "."
33,FARANDOO YI,67,"Ñuy wax naan : " Yaw suñu Boroom, ñun dey toppoon nañu suñuy sang ak suñuy kilifa. Ñu réerale ñu ak yoon wa."
33,FARANDOO YI,68,"Boroom suñu, fulandileen mbugal te nga rëbbleen rëbb mu rëy "."
33,FARANDOO YI,69,"Éy yéen ñi gëm ! Buleen mel ni ña daan lor Muusaa, di ko tuumaal. Far Yàlla setal ko ca tuuma ya, di ku mu jubaloon."
33,FARANDOO YI,70,"Éy yéen ñi gëm ! Ragal-leen Yàlla tey wax wax ju jub."
33,FARANDOO YI,71,"kon dey Danaleen yéwénalal seeni jëf, jéggal leen it seeni bàkkaar. Te képp kuy topp Yàlla ak ub Yonentam, dana texe texe gu màgg."
33,FARANDOO YI,72,"Gaaral Nañu ndénkaan lii asamaan yeek suuf si ak tundi doj yi. Ñu lànk koo yenu ngir ug ragal ko, nit moo ñëw ne ko fànkul yenu ko ; te nit nekk ab tooñaakoon bu xamadi."
33,FARANDOO YI,73,"[Ci loolu] Yàlla dana mbugal naaféq yu góor yeek yu jigéen, ak bokkaalekat yu góor yeek yu jigéen yi te Dana nangu tuubug jullit yu góor yeek yu jigéen yi. Yàlla Jéggalaakoon la, Jaglewaakoon la."
34,RÉEWUM SABA,1,"Cant ñeel na Yàlla, Yàlla mi moom li nekk ci asamaan yeek suuf si. Cant it ñeel na ko ca àllaaxira. Moo di Ku Xereñ, di Ku Xàmmee."
34,RÉEWUM SABA,2,"Xam na li duggu ci suuf ak la cay génne, ak lay wàcc ci asamaan si ak la cay yéeg. Mooy Jaglewaakoon ba, di Jéggalaakoon ba."
34,RÉEWUM SABA,3,"yéefër yaa ngay wax naan : " Bis-pénc ba du ñëw ". Waxal ne : " Axakañ. Giñ naa ci sama Boroom ! ne danaleen dikkal. Moom mi xam kumpa. Te dara lu tollu ni aw pepp du ko lënt ci asamaan yeek suuf si. Walla lu ko gëna tuuti, walla lu ko gëna rëy, ludul ne mi ngi ci ab Téere bu bir."
34,RÉEWUM SABA,4,"[Li waral Bis ba], ngir fey ña gëmoon tey jëfu yiw. Danañu am njéggal, ak teraanga aki xéewal."
34,RÉEWUM SABA,5,"Ña doon dëgërante bopp te Suñuy laaya nag ñoom, danañu am mbugalum kaŋ-kaŋ mu metti."
34,RÉEWUM SABA,6,"Woroom xam-xam ya danañu gis ne li ñu wàcce ci yaw mu bawoo ca sa Boroom, mooy dëgg te dafay gindee jëme ca yoonu Yàlla wu jub wa xocc, Yàlla miy boroom kàtt an, di Yayowaakoonu cant."
34,RÉEWUM SABA,7,"Ña weddee ngay wax naan : " Ndax duñu leen tegtal ci waa joo xam ne nee naay su ngeen deewee ba daggatoo, di ngeen dekkiwaat?"
34,RÉEWUM SABA,8,"Moo ndax dafay sosal Yàlla ay fen ? Walla jinne dakoo sadd ? " La am kay moo di ña gëmul àllaaxira ñanga ca mbugal ak réer gu sori."
34,RÉEWUM SABA,9,"Ndax dañoo gisul li leen wër ci asamaan ak suuf ? Su ñu sooboon, mën Nañu leena jaxaseek suuf si, walla ñu rotale ay dogit yu bawoo ci asamaan si. Ay kéemaana ngi ci loolu ngir bépp jaam buy delluwaakoon ci Boroom bi."
34,RÉEWUM SABA,10,"Joxoon Nañu Daawuda ngëneel lu bawoo ci ñun. Doj yeek njanaaw yi ànd ak moom di sàbbaal. Te it nooyalaloon Nañu ko weñ gu ñuul."
34,RÉEWUM SABA,11,"(ne ko) : " Lig géeyal ay mbubbi koŋ te jekkal ko ". Te ngeen di jëfu yiw. Kuy gis laa [Man Yàlla] li ngeen di def."
34,RÉEWUM SABA,12,"Tàggataloon Nañu Suleymaan ngelaw li, am xëyëm doxub weer la woon, am ngontam it, doxub weer la woon. ñu nooyalaloon ko bëtub mbellum përëm. Amoon na ci jinne yi ñu koy liggéeyal ci ndigalul Yàlla. Ku ca fétt nag, Danañu ko mosal mbugalum safara."
34,RÉEWUM SABA,13,"Ñu di ko liggéeyal lu ko soob : ci ay tabax aki bóoli yu tollu ni ay xur, aki kawdiir yu ñu sësale. " Yéen waa kër Daawuda, gërëmleen Yàlla ", te néewaana mu am ci sama jaam yi ay santkat."
34,RÉEWUM SABA,14,"Ba ñu dogalee mu wara dee, la leen ko xamal moo di max ga lekk yetam wa. Ba mu daanoo, jinne yi daldi xam ne bu ñu xamoon kumpa, duñu sax ca mbugal moomee daan leen taxa doyadi."
34,RÉEWUM SABA,15,"Waa réewum Saba amoon nañu màndargam ñaari dër ci ndeyjoor ak càmmooñ. " Lekkleen ci xéewali Yàlla, mayi seen Boroom, te ngeen sant Ko ndax : may na leen dëkk bu teey, neex, te di Boroom biy Jéggalaakoon "."
34,RÉEWUM SABA,16,"Waaye dummóoyu woon nañu. ñu daldi leen yebalal mbënnum téqum ndox ma, ñu dal di leen soppil seen tooli dër ya, def leen ay tool yu am meññent mu sëcc aki gargamboose aki siddéem juy néewal."
34,RÉEWUM SABA,17,"Loolu lañu leen feye woon ngir seenug weddi. Moo ndax Danañu ko feye keneen kudul ñuy weddi ?"
34,RÉEWUM SABA,18,"Te defoon nañu seen digganteek yeneen dëkk ya barkeel, ay dëkk yu fés, te nattle woon Nañu seenug demlante. " Demlanteleen ci guddi mbaa bëccëg ci kóolute "."
34,RÉEWUM SABA,19,"Ñuy wax naan : " Yaw suñu Boroom, dandaleel suñuy diggantey dëkk ", daldi tooñ seen bopp. Ba mujj di ay waxtaan ndax téqale Nañu le en. Ay kéemaana ngi ci biir loolu ngir bépp muñaakoon buy sant."
34,RÉEWUM SABA,20,"Séytaane dëggalal na leen njortam. Ñoom ñépp daldi koy topp ba mu des ab kurél bu néew ca way-gëm ña."
34,RÉEWUM SABA,21,"Amul woon ci ñoom benn mën-mën ludul ngir ñu xam ña ca gëm àllaaxira ak ña koy sikki-sàkka. Sa Boroom mooy wattu lépp lu ne."
34,RÉEWUM SABA,22,"Waxal ne : " Li ngeen di jaamu bàyyi Yàlla. Amuñu lu tollu ni kem aw fepp ci asamaan yeek suuf si. Bokkuñu ci, ci dara, te it kenn dimbaliwu ko woon ci ñoom "."
34,RÉEWUM SABA,23,"Tinu mënu la jariñ dara fa Moom [Yàlla], ludul ka Mu ca jox ndigal. Bu tiit ma duggee seeni xol nag, ñu naan : " Lan la seen Boroom wax nag ? ". Ñu neleen : " Dëgg rekk ; Te Moom moo di Ku Kawe, di Ku Màgg ka "."
34,RÉEWUM SABA,24,"Neel : " Ana kan moo leen di wërsëgal ci asamaan yeek suuf si ? ". Waxal ne : " Yàlla. Te ñun ak yéen, ana kan moo nekk ci njug walla réer gu bir "."
34,RÉEWUM SABA,25,"Neel : " Kenn duleen laaj li ñuy def, te it kenn duñu laaj li ngeen di def "."
34,RÉEWUM SABA,26,"Waxal ne : " Suñu Boroom danañu dajale, daldi ñuy àtte ci dëgg, Mooy ubbiwaakoon bu xam ba "."
34,RÉEWUM SABA,27,"Waxal ne : " Wonleen ma ña ngeen daan bokkaaleek Yàlla. [Mukk] ! Li wér moo di ne Mooy Yàlla, di Boroom Kàttan, di Ku Xereñ "."
34,RÉEWUM SABA,28,"Yónniwunu la [yaw Muxammad] ludul nga daj képp nit ñi, di béglekat, di xuppekat. Waaye li ëpp ci nit ñi duñu xam."
34,RÉEWUM SABA,29,"Ñuy wax naan : " Dig ba kañ lay doon su fekkee ne li ngeen di wax dëgg la ? "."
34,RÉEWUM SABA,30,"Waxal ne : " Am ngeen digub Bis boo xam ne dungeen ko jiitu, dungen ko yées ! "."
34,RÉEWUM SABA,31,"yéefër ya nee nañu : " Duñu gëm Alxuraan walla lu ko jiitu ". Cëy boo gisoon tooñkat ya bu keroogee ba ñu taxawal leen ci seen kanamu Boroom, nga gis leen ñuy wàqante ! Ña néewoon doole di wax kilifa ya, naan leen : " Bu dul kon ak yéen, ay jullit la ñuy doon "."
34,RÉEWUM SABA,32,"Ña ca doonoon kilifa wax ña ca néewoon doole, ne leen : " Ndax ñun ñoo leen féewale woon ak njub ga ca ba mu leen dikkalee ? Li wér kay mooy yéen ay tooñkat ngeen "."
34,RÉEWUM SABA,33,"Ña ca néewoon doole wax ña ca doonoon ay kilifa, neleen : " Moom ngeen daan fexe guddi ak bëccëg, ndax yéena ñu daan digal ñuy weddi Yàlla, di ko sàkkal ay bokkaale ". Daldi nañu rëccu ba ñu gisee mbugal ma. ñu daldi def ay jéng ca loosi ña weddi : moo ndax feyewuñu leen ludul lañu daan def ? ""
34,RÉEWUM SABA,34,"Amul benn dëkk bu ñu mësa yebal ab xuppekat ludul ne kilifa ya dañuy wax naan : " ñun dey weddi nañu lii ñu leen yónni "."
34,RÉEWUM SABA,35,"Ñuy wax it naan : " ñun ñoo leen ëppale alal aki doom te sax kenn duñu mbugal "."
34,RÉEWUM SABA,36,"Waxal ne : " Yàlla sama Boroom mooy yaatalal ku ko soob wërsëg, di ko xatal it. Waaye li ëpp ci nit ñi waxuñu "."
34,RÉEWUM SABA,37,"Nekkul ne seeni alal walla seeni doom ñoo leen di taxa jegeñ Yàlla. Ludul ña ca gëm tey jëfu yiw. Ñooñu danañu am pey gu ñu fulandi ci sababus lañu daan jëf, te ñoom ña nga ne fayax ci ay kër yu kawe [ca Àjjana]."
34,RÉEWUM SABA,38,"Waaye ña daan dox, di dëgërante bopp ak Suñuy kàddu, ñoom ña nga ne xeew ci biir mbugal ma."
34,RÉEWUM SABA,39,"Waxal ne : " Yàlla sama Boroom mooy yaatalal ku ko soob wërsëgam ci jaamam yi, Moo koy xatal it. Lépp lu ngeen mëna joxe [ci alal], moom Yàlla moo koy wuutalaat, te Yàlla moo di ngën ji kuy wërsëgal "."
34,RÉEWUM SABA,40,"Bu keroogee Bis ba leen Yàlla di dajale mbooleseen. Ba noppi daldi wax Malaaka ya neleen : " Moo ndax ñii yéen lañu daan jaamu ? "."
34,RÉEWUM SABA,41,"Ñu ne : " Tudd nañu sag sell ! Yaw yaay suñu wéeruwaay, du ñoom. Li am moo di, ñoom jinne yi lañu daan jaamu, li ëppoon ci ñoom jinne lañu gëm."
34,RÉEWUM SABA,42,"Tey jii nag, kenn ci ñoom ëmbalut moroomam lor mbaa njariñ, te Danañu wax ña daan tooñ neleen: " Tokkamtikuleen mbugamal Safara sa ngeen doon weddi "."
34,RÉEWUM SABA,43,"Bu ñu mësaana jàng ci ñoom laaya yu leer, dañu naan : " Waa jii daal nammul ludul féewale leen ak li leen seeni baay daan jaamu ". Ñuy wax it naan : " Lii daal du dara ludul ay fen yu ñu sos ". Ña weddi woon dëgg it ba mu leen dikkalee, ña nga naan : " Lii daal ag njibar doŋŋ la ! "."
34,RÉEWUM SABA,44,"[Moonte] Joxuñuleen woon ay téere yu ñuy mëna jàng. Mësuñoo yónni it ca ñoom ab xuppekat bu la jiitu."
34,RÉEWUM SABA,45,"Xeet ya jiitu woon waa Màkka weddi woon nañu Yonent ya. Te waa Màkka amuñu ca lu tollu ni fukkeelu lañu joxoon ñooña [ci kàttan]. Ñoom it ne suñuy ndaw ay fenkat lañu. Kon naka la samab sànje di dem !"
34,RÉEWUM SABA,46,"Waxal ne : " Maa ngi leen di waar ci lenn : nangeen taxaw ngir Yàlla, moo xam ngeen diy ñaar-ñaar walla ngeen di benn been, te ngeen xalaat. Seen àndandoo bii di Muxammad jinne sadd ko : moom doonul ludul ab xuppekat bu ame mbugal mu nekk seen kanam "."
34,RÉEWUM SABA,47,"Neel : " Laajumaleen ci ag pey, yéena ko moom. Samag pey, Yàllaa ko warlu. Moom seede la ci lépp lu nekk "."
34,RÉEWUM SABA,48,"Neel : " Neel Yàlla mooy badd ndawam ci dëgg. Mooy xamaakoonu mbóot ya "."
34,RÉEWUM SABA,49,"Waxal ne : " Dëgg [Lislaam] dikk na. Te ag neen [kéefar] du fi tàmbalee te du fi dellusi "."
34,RÉEWUM SABA,50,"Waxal ne : " Su ma réeree, sama bopp doŋŋ laay sànk ; su ma gindikoo it, ci sababus li ma Yàlla soloo lay ame, Moom Yàlla kuy Dégg, kuy Jigeñ la "."
34,RÉEWUM SABA,51,"Cëy soo leen gisoon ba ñu jàqee, - kenn du raw, - dañu leena ndar-kepp ci barab bu nekk !"
34,RÉEWUM SABA,52,"Ñu neey : " Gëm nañu ", - Moo fu leen ngëm di bawoo ?"
34,RÉEWUM SABA,53,"te fekkoon ñu weddi lu jiitu, di sànney kumpa ci barab bu sori !"
34,RÉEWUM SABA,54,"Ñu gàllankoor seen digganteek lañu doon wuneen [sopp], kem nañu ko defe woon ca ña leen jiitu, ña nga woon ci biir sikki-sàkka gu xóot."
35,AJI-SÀKKE JI,1,"Xeeti cant yépp ñeel na Yàlla mi bind asamaan yeek suuf si, Mooy ki def Malaaka yi ñu di ay ndaw te di woroomi laaf, ñaar -ñaar, ñett ñett wal la ñeent ñeent. Mooy dolli ca mbind ga lu ko soob, Yàlla mën na lépp lu nekk."
35,AJI-SÀKKE JI,2,"Li Yàlla di ubbil nit ñi ci yërmaande, kenn mënu koo fànq, lu Mu tëj itam, kenn mënu koo tijji ginnaawam. Mooy boroom Kàttan, di Ku Xereñ."
35,AJI-SÀKKE JI,3,"Éy yéen nit ñi ! Fàttalikuleen xéewali Yàlla yi ci yéen : moo ndax amuñu bindkat bu dul Yàlla, bu leen di wërsëgal ci asamaan yeek suuf si ? Amul jeneen yàlla ju dul Moom ! Moo yéen ndax mën ngeen koo dummóoyu ?"
35,AJI-SÀKKE JI,4,"Bu ñu la weddee it, xamal ne weddi woon nañu ay Yonent yu la jiitu woon. Te ca Yàlla la mbir yi di mujj."
35,AJI-SÀKKE JI,5,"Éy yéen nit ñi ! Li Yàllay dige dëgg la. Buleen dundug àddina bii di fàbbi, buleen Séytaane taxa fakku ci Yàlla."
35,AJI-SÀKKE JI,6,"Séytaane, seenub noon la. Nangeen ko jàppe ab noon. Li muy woote di ci xiirtal gàngooram moo di ngir ñu nekk waa Safara doŋŋ la."
35,AJI-SÀKKE JI,7,"Ña weddi, mbugal mu metti danaleen dal, ña gëm nag tey jëfu yiw, danañu am njéggal ak pey gu rëy."
35,AJI-SÀKKE JI,8,"Naka kay jàppee ñaawtéefam ya muy lu rafet ? – Yàllaay réeral ku ko soob, di gindi ku ko soob – Bul sonnal sa bopp ci ñoom : Yàlla xam na xéll la ñuy def."
35,AJI-SÀKKE JI,9,"Yàlla miy yebal ngelaw muy niir, ñu wommat ko jëme ko ci dëkk bu deewoon ; di ca dundal suuf si ginnaaw ba mu deewee. Noonu la Dekki di ame."
35,AJI-SÀKKE JI,10,"Képp kuy bëgg kàttan, na xam ne kàttan ba kàttan jeex, Yàllaa ko ame : ca Moom la wax ju yiw di yéeg ak jëf ju yiw, Mu di ko yékkati. [Waaye] ñiy fexe ay ñaawtéef, am nañu mbugal mu tar. Te seeni pexe du joy mukk."
35,AJI-SÀKKE JI,11,"Yàlla moo leen bind ci suuf ba eggal, def leen ay lumb deret, topp Mu def leen ay yóllent [góor ak jigéen]. Amul jenn jigéen juy ëmb walla muy imbi ludul ci xam-xamam lay ame. Amul it genn dundu guy yokk walla muy wàññiku te duwut ne mi ngi ci ab Téere. [Loolu] yomb na lool ca Yàlla."
35,AJI-SÀKKE JI,12,"Ñaari géej ya yemuñu : gii dafa neexa naan te lewet domm, gee saf xorom te naqari. Ngeen di ca génnee aw yàpp wu tooy di ko lekk, ngeen di ca génne itam gànjar gu ngeen di sol. Nga gis gaal ya di jax ca biir ngir sàkku ci ay xéewalam. Ak it ndax amaana ngeen sant."
35,AJI-SÀKKE JI,13,"Mooy dugal guddi ci bëccëg, di dugal bëccëg ci guddi. Di tàggat jant beek weer wi. Lu ca nekka ngay daw ci ab dig bu ñu ko àppal. Kooku moo di Yàlla : seen Boroom moo moom nguur, te li ngeen di jaamu bàyyi ko, amuñu sax lu tollu ni kem mbuusum xooxu tàndarma."
35,AJI-SÀKKE JI,14,"Bu ngeen leen di woo, duñu leen dégg ; bu ñu leen déggoon it, duñu leen tontu. Bu Bis - pénc baa, danañu teggi ba mu set li ngeen ko doon bokkaale. Amul kenn ku la mëna jox xibaar yu wére nii."
35,AJI-SÀKKE JI,15,"Éy yéen nit ñi, yéen ay soxlaa woo Yàlla, waaye Yàlla moom Ku doylu la ci boppam, di Yeyoowaakoonu cant."
35,AJI-SÀKKE JI,16,"Su ko neexoon Mu yóbbu leen, indi ñeneen mbindeef yu bees."
35,AJI-SÀKKE JI,17,"Te loolu du lu jafe ci Yàlla."
35,AJI-SÀKKE JI,18,"Kenn du yenu bàkkaarub ke neen. Te képp ku diis gann ak bàkkaar, bumu cay woote ndimbal, kenn du ko yenul dara, doonte la sax dafa di mbokkug jegeñaale. Da di rekk ne nangay xupp ña di ña ragal seen Boroom ci kumpa tey taxawal julli. Te képp ku cay sellal, na xam ne boppam la koy defal, te ca Yàlla la lépp di mujj."
35,AJI-SÀKKE JI,19,"Gumba ak njàccaar niróowuñu."
35,AJI-SÀKKE JI,20,"du caagene lëndëm ak leer."
35,AJI-SÀKKE JI,21,"du caagene ker ak naaj."
35,AJI-SÀKKE JI,22,"Ñiy dundu it niróowuñook ñi dee. Yàlla dina déggloo ku ko soob, te yaw Muxammad mënoo déggloo ñi xas nekk ci biiri bàmmeel."
35,AJI-SÀKKE JI,23,"Yaw daal nekkoo ludul ab xuppekat."
35,AJI-SÀKKE JI,24,"Yónni Nañu la ci dëgg ngay bégalekat di ab xuppekat, amul wenn xeet wu amul ab xuppekat."
35,AJI-SÀKKE JI,25,"Su fekke ne dañu laa weddi, [xamal ne] amna ñu leen jiitu woon te daan weddi, ndax seeni Yonent indiloon nañu leen ay laaya, ay firnde yu bir ak ay mbind ak ab Téere bu leer."
35,AJI-SÀKKE JI,26,"Ginnaaw ba, Ma jël ña weddi. Cëy na Ma leen jële."
35,AJI-SÀKKE JI,27,"Xanaa gi suloo ne Yàlla moo wàcce ndox mu bawoo ci asamaan si ? ñu daldi cay génne ay meññent yu wuute ay wirgu. Amna it ci tundi doj yi yuy sësëloo te weex, ak yuy xonk, yu wuute ay wirgu, ak yu ñuul kukk."
35,AJI-SÀKKE JI,28,"Amna it ci nit ñi, ci daaba yeek mala yi yu wuute ay wirgu, noonu rekk la. Jaami Yàlla yi ko ragal ñoo di woroom xam-xam yi. Te Yàlla boroom xam-xam la, di Jéggalaakoon."
35,AJI-SÀKKE JI,29,"Ñay jàng Téereb Yàlla ba, tey taxawe julli, tey joxe ci [alal] ji ñu leen wërsëgale, ci lu nëbbu ak ci lu feeñ, ñoom yaakaar nañu am njula mu dul yàqu."
35,AJI-SÀKKE JI,30,"loolu lépp ngir Yàlla jox leen seenug pey te dolli leen ciy ngënéelam. Moom Yàlla, Jéggalaakoon la, Kuy sant la."
35,AJI-SÀKKE JI,31,"Lañu la soloo ci Téere bi mooy dëgg tey saxal la ko jiitu woon. Yàlla kuy Xàmmee la, Kuy Gis jaamam ñi la."
35,AJI-SÀKKE JI,32,"Ginnaaw ba, donnale Nañu Téere ba suñu jaam ña ñu tànn. Amna ci ñoom kuy tooñ boppam, amna ci ñoom ñuy yamamaay, amna it ci ñoom ñuy jëkkante ciy jëf yu baax ci ndimbalu Yàlla ; loolu nag tigi mooy ngëneel la gëna màgg."
35,AJI-SÀKKE JI,33,"Àjjanay xadan yoo xam dan añu ca dugg, ñu di leen fa sadd ay lami wurus ak peme ; te seenug col ca biir àjjana yooyu sooy lay doon."
35,AJI-SÀKKE JI,34,"Ñuy wax naan : " Xeeti cant yi ñeel na Yàlla, Yàlla mi ñu dàqal tiitaange. Suñu Boroom daal Jéggalaakoon la buy Yayoowaakoonu cant."
35,AJI-SÀKKE JI,35,"Moom mi ñu dalal ci kërug nooflaay ci mbaaxam, coono duñu fa dab, jaaxle it duñuu fa dab "."
35,AJI-SÀKKE JI,36,"Ñay weddi nag, ñoom Safara la ñuy dëkk : ñu di leen xorñoññal, duñu dee ; te it deesuleen woyofalal mbugal ma. Noonu la ñuy feye képp ku di ab weddiwaakoon."
35,AJI-SÀKKE JI,37,"Ña ngay yuuxu ca biir, di wax naan : " Yaw suñu Boroom, génne ñu ; kon dey danañu jëfu yiw, wu bokkul ak lañu daan jëf ". " Waaw, moo ndax dundalunuleen fa woon diir bu tax, ña fàttaliku ñépp, fàttaliku nañu ca ? Te ay xuppekat it dëkkaloon nañu leen. Kon book, toqamtikuleen mbugal mi. Tooñkat yi, kenn duleen dimbali "."
35,AJI-SÀKKE JI,38,"Yàllaa xam kumpag asamaan yeek suuf si. Moom ab Xamaakoon la li nekk ci dënn yi."
35,AJI-SÀKKE JI,39,"Moo leen def ngeen di ay kuutaatam ci kaw suuf si. Képp kuy weddi, weddeem ga dana daanu ci kawam. Te yéefër ya, seenug weddi duleen dolli ludul jéppig Yàlla. Te it seen weddi googu duleen dolli ludul yàqule."
35,AJI-SÀKKE JI,40,"Neel : " Ndax gis ngeen ñi ngeen bokkaleek Yàlla, di leen jaamu ? Wonleen ma ñoom ana lan lañu bind ci kaw suuf si. Walla dañoo am sa ñ-sañ ci asamaan yi ? Walla dañu leena joxoon Téere bu leen bir " Déedéet ! Li am kay moo di ne tooñkat ñi ñoom wor rekk la ñuy digante."
35,AJI-SÀKKE JI,41,"Yàlla moo téye asamaan yeek suuf si ba daanuwuñu. Te bu ko dindi woon it, amul kenn ci ñoom ku ko cay téye ginnaaw am. Moom Yàlla ab Jéggalaakoon la, ku Lewet la."
35,AJI-SÀKKE JI,42,"Dañu daan waat ci Yàlla fu ngiñ gëna ñàngee, di wax naan : su leen ab xuppekat dikkaloon, ñooy gëna gindiku weneen xeet wu dul ñoom. Waaye ba leen ab xuppekat dikkalee, dolliwuleen ludul dummóoyu."
35,AJI-SÀKKE JI,43,"[Te dara waralu ko] ludul rëy-rëylu ak pexe yu bon. Te pexe mu bon du rey ludul boroom. Te ñoom néggandikuwuñu ludul xew-xew ya leen jiitu woon ? Te tëralinu Yàlla kenn du ko sopparñi, te kenn it du ko wëlbati."
35,AJI-SÀKKE JI,44,"Moo ndax dañoo doxul ci suuf si tey xool mujjug ña leen fi jiitu woon te ëppoon leen doole ? Amul dara lu mën të Yàlla ci asamaan yeek suuf si. Moom Yàlla kuy Xam la, kuy Mën la."
35,AJI-SÀKKE JI,45,"Su Yàlla doon jàppe nit ñi ci li ñuy def. Kon du bàyyi kenn kuy dox ci kaw suuf si. Waaye daleen di xaare àpp ba Mu àppal. Cëy bu dig ba agsee danañu xam ne Yàlla kuy gis jaamam ñi la."
36,YAA-SIIN,1,"Yaa-Siin."
36,YAA-SIIN,2,"Maa ngi waat ci Alxuraan jii fees dell ag xereñ."
36,YAA-SIIN,3,"Ci ne yaw [Muxammad] bokk nga ci limub Yonent yi."
36,YAA-SIIN,4,"ci kaw yoon wu jub xocc wa."
36,YAA-SIIN,5,"Mi ngi wàcce ci Yàlla boroom Kàttan ga di ab Jaglewaakoonu yërmaandeem."
36,YAA-SIIN,6,"Ngir nga xupp aw nit ñoo xam ne kenn musula xupp seeni baay : ñoom dañoo sàggan."
36,YAA-SIIN,7,"Àtte ba dog : te la ëpp ca ñoom [ca Lawxul Maxfuuj] ci ne duñu gëmati."
36,YAA-SIIN,8,"Def Nañu ay jéng ci seeni loos, mu àndak seeni daayi sikkim : ñu joñ leen."
36,YAA-SIIN,9,"def Nañu ab ñag ci kanam ak ci seen ginnaaw ; Muur Nañu leen ba dootuñu gis."
36,YAA-SIIN,10,"Nga xupp leen ak nga ñàkk leena xupp ñoo yem kepp ci ñoom : duñu mësa gëm."
36,YAA-SIIN,11,"Ka ngay wara xupp kay mooy kay topp [Alxuraan], tey ragal Yàlla ci kumpa. Nanga ko bégal ci ag njéggal ak pey gu tedd."
36,YAA-SIIN,12,"ñun Yàlla nooy dundal néew tey bind lañu defoon ak seeni jeexit. Te mbir mu ci bokk yéege Nañu ko ci biir ab téere bu bir, bind ko ca."
36,YAA-SIIN,13,"Joxleen misaal ci waa dëkk ba ab Yonent dikkaloon."
36,YAA-SIIN,14,"Ba ñu leen jebalee ñaari ndaw ñu weddi leen. ñu daldi leen kàttanalaat ci ndaw lu leen ñetteel, ñu ànd ñoom ñett, neleen : " ñun ndawi Yàlla lañu "."
36,YAA-SIIN,15,"[Waa dëkk ba] tontu [Antaakiya] neleen : " Yéen daal, ay mbindeef ngeen ni ñun. Te Yàlla wàccewul dara, yéen daal ay fenkat doŋŋ ngeen "."
36,YAA-SIIN,16,"[Yonent ya] waxaat ne : " Yàlla xam na ne ñun ay Yonent lañu ci yéen."
36,YAA-SIIN,17,"te dara warunu ludul jottali ba mu leer nàññ. ""
36,YAA-SIIN,18,"Ñu ne : " Gaafal nañu leen. Te bu ngeen bàyyiwul, danañu leen jóori xeer te danañu leen mbugal mbugal mu tar "."
36,YAA-SIIN,19,"Yonent ya neleen : " Seen gaaf googu mook yéena ànd ". Moo ndax fàttaliwunu leen woon ? Yéen daal dangeena yebaate ! "."
36,YAA-SIIN,20,"Mu am waa ju jóge woon ca anéeri dëkk ba, di dox neleen : " Éy yéen samaw nit, moo tee ngeena topp Yonent yi :"
36,YAA-SIIN,21,"Toppleen kudul laaj ag pey te ñoom ñu gindiku lañu."
36,YAA-SIIN,22,"moo man, ana lu may wara dal ba tax duma jaamu Yàlla mi ma bind ? Te ca Moom ngeen di dellu."
36,YAA-SIIN,23,"Moo ndax damay wuti jeneen yàlla ju dul Moom ? Te bu Yërëmaakoon bi natte ci man lor, seenug tinu duma jariñ dara te duñu ma xettali."
36,YAA-SIIN,24,"Su loolu amoon dey kon, maa ngi ci ag réer gu bir."
36,YAA-SIIN,25,"Man dey, gëm naa seen Boroom, dëggal-leen ma "."
36,YAA-SIIN,26,"Waxees na ko, ne ko : " Tàbbil Àjjana ". Mu wax ne : " Cëy aka neexoon samaw nit xam !"
36,YAA-SIIN,27,"Li tax Yàlla jéggal ma, def ma ma bokk ci ña Muy teral "."
36,YAA-SIIN,28,"Wàccewunu ci aw nitam ginnaaw ba mu jàllee, ay xarekat ñuy bawoo asamaan. Bëggunu fa woona wàcce dara itam."
36,YAA-SIIN,29,"Génn xaacu rekka fa jaar, ñu faf giim."
36,YAA-SIIN,30,"Ndeysaan jaam ñi le ! Ab Yonent mësuleena dikkal mukk te du dañu koy ñaawal."
36,YAA-SIIN,31,"Xanaa gisuñu na ñu faagale woon maas ya leen jiitu woon ? Te kenn du ca dellusi."
36,YAA-SIIN,32,"Te ñoom ñépp danañu daje Sama kanam."
36,YAA-SIIN,33,"Indil Nañu leen firnde te moo di suuf si dee, ñu dekkalaat ko, [tawu ndow] génne ca ay doom, ngeen di ca lekk."
36,YAA-SIIN,34,"ñu def ca ay tooli dëri tàndarma ak yu reseñ, xàbbal ca ay bëti ndox,"
36,YAA-SIIN,35,"ndax ngeen di lekk ca meññent ma ak li ngeen cay liggéeyee. Moo ndax duñu sant ?"
36,YAA-SIIN,36,"Tudd naa sellug bind yóllent yi mbooleseen ci liy sax ci suuf ak ci seeni jëmm ak ci li ñu xamul !"
36,YAA-SIIN,37,"Ak firndey bu bëccëg jàlle, guddi ñëw lëndëm taruus."
36,YAA-SIIN,38,"te jant baa ngay daw ca fa ñu ko rëddal ; looloo di nattaleb Yàlla miy boroom Kàttan, di ku Xam."
36,YAA-SIIN,39,"Weer wi nattale Nañu ko ay këri wàccuwaay ba faf mu mel ni tàndarma gu màggat."
36,YAA-SIIN,40,"Jant bi du jot weer wi, guddi it du jiitu bëccëg ; ku nekka nga ca yoonam di féey."
36,YAA-SIIN,41,"Ak fi rndey yenu gi ñu yenu seeni sët ci biir ag gaal gu ñu sëf ;"
36,YAA-SIIN,42,"Te sàkkal Nañu leen yeneen yu ni mel ñu di ca war."
36,YAA-SIIN,43,"Bu ñu sooboon, ñu labal leen ; duñu xam fu ñuy yuuxu jëmële, te kenn du leen xettali,"
36,YAA-SIIN,44,"ludul yërmaande ju bawoo ci ñun, aki xéewal ba jëmmi jamono."
36,YAA-SIIN,45,"Te saa su ñu leen waxee ne : " Wattandikuleen li nekk ci seen kanam ak li ci seen ginnaaw ndax amaana yërmaande wàcc ci yéen " !"
36,YAA-SIIN,46,"Amul yenn laaya, yu bokk ci seeni laayay Boroom, dikkal leen te dañu koo dëddu."
36,YAA-SIIN,47,"Saa su ñu leen waxee ne : " Joxeleen ci alal ji leen Yàlla wërsëgal ", ña weddi dañuy wax ña gëm, naan leen : " Moo ndax ñun dañuy dundal koo xam ne bu neexoon Yàlla mu dundal ko ? Yéen daal ci ag réer gu bir ngeen nekk "."
36,YAA-SIIN,48,"Ña ngay wax naan : " Dig ba kañ lay ñëw ndegam li ngeen di wax dëgg la ? ""
36,YAA-SIIN,49,"Xaaruñu ludul genn yuuxu gu leen jël fekk leen ñuy xuloo."
36,YAA-SIIN,50,"Duñu mëna batale, di dénkaane, mbaa ñuy mëna dellu ca seen njaboot."
36,YAA-SIIN,51,"Su ñu ëfee Buftu bi, dañu naan futeet ca bàmmeel ya, dox wuti seen Boroom,"
36,YAA-SIIN,52,"ñuy wax naan : " Wóoy ngalla ñun ! Moo ana kan moo ñu yékkatee ci suñu yàndoorukaay bi ? " Lii dey mooy lañu Yërëmaakoon bi doon dig ; kon Yonent yi waxoon nañu dëgg."
36,YAA-SIIN,53,"Gennug xaacu rekka jib, ñu seet-seeti ñoom ñépp, ne jaseet Suñu kanam."
36,YAA-SIIN,54,"Bis niki tey, deesul tooñ benn bakkan. Te deefuleen feye ludul la ngeen daan jëf."
36,YAA-SIIN,55,"Bis niki tey, waa Àjjanaa ngi ci xéewal gu mat sëkk ;"
36,YAA-SIIN,56,"ñoom ak seeni soxna, ña nga ca biir kër ya, sóonu ca lal ya."
36,YAA-SIIN,57,"Am nañu fa ay fuytéef ak lépp lu ñuy soxla,"
36,YAA-SIIN,58," " Jàmm rekk lañu fay ame " ! Mu bawoo ca Boroom biy Jaglewaakoonu Yërmaandeem."
36,YAA-SIIN,59," " Ayca ! Ca biti, yéen tooñkat yi !"
36,YAA-SIIN,60,"Yéen doomi-aadama, ndax digewuma woon ak yéen ngeen baña jaamu Séytaane ? Ndax seenub noon la bu nëbbëtuwul,"
36,YAA-SIIN,61,"te ngeen di Ma jaamu ? Lii mooy yoon wu jub xocc wi."
36,YAA-SIIN,62,"Mu réeral ci yéen lim bu takku. Xanaa daawuleen xalaat ?"
36,YAA-SIIN,63,"Safara si ñu leen daan dig, mi ngi nii."
36,YAA-SIIN,64,"Xoyomuleen ci bis niki tey, muy [peyug li ngeen daan weddi] "."
36,YAA-SIIN,65,"Bis niki tey, Danañu ŋalaab seeni gémmiñ, seen yoxo ya di wax ak ñun, seen tànk ya di seede lañu daan fàggu."
36,YAA-SIIN,66,"Te kat, bu ñu sooboon, Danañu fatt seeni gët, bàyyi leen ñuy jëkkante ci kaw [siraat], ba xam fu ñuy giseeti ?"
36,YAA-SIIN,67,"Bu ñu sooboon, Danañu leen rat benn barab ; dootuñu dem, duñu dikk."
36,YAA-SIIN,68,"Képp ku Ma defal aw fan wu guddi, Danaa ko màggatloo, xanaa dungeen xalaat ?"
36,YAA-SIIN,69,"Jàngaluñu Muxammad woy mbaa lu koy nuru ; lii daal du dara ludul ag fàttali ak Alxuraan juy biral,"
36,YAA-SIIN,70,"ngir muy xupp ñiy dundu, wax ja itam di lu yay ca yéefër ya."
36,YAA-SIIN,71,"Xanaa dañoo gisul ne sàkkal Nañu leen ci Suñu liggéeyu loxo ag jur gu ñuy moom ;"
36,YAA-SIIN,72,"ñu tàggatal leen ko ; ñu di ca war te it ñu di ca lekk ;"
36,YAA-SIIN,73,"am nañu ci ay njariñ aki naan. Moo ndax dañu dul sant ?"
36,YAA-SIIN,74,"Ñuy jàppe yàlla leneen ludul Yàlla, ngir ñu neey dañuy sàkku ndimbal."
36,YAA-SIIN,75,"Yooyu duleen mëna dimbali, dañuy sax faf di jàmmaarlook ñoom [di xare]."
36,YAA-SIIN,76,"Bula seeni wax jaaxal ! ñun xam Nañu li ñuy yelu ak li ñuy biral."
36,YAA-SIIN,77,"Xanaa nit dafa gisul ne ñun Yàlla ñoo ko bind ci lumbub deret ? Deketeyoo moom ab xulóowaakoon la bu di ab pànk !"
36,YAA-SIIN,78,"Mu di ñu sadd léebu, fàtte na ag sosoom ; dana wax naan : " Ana kan mooy dekkalaat ay yax yu funux ? ""
36,YAA-SIIN,79,"Neel : " Ki ko sosoon bu jëkk. Te xam lool bindafoon yépp ;"
36,YAA-SIIN,80,"te Moo di ki leen defal ci garab gu nëtëx, aw safara wu ngeen di taaloo."
36,YAA-SIIN,81,"Moo ndax ku bind asamaan yeek suuf mënula bindaat ñeneen yu na mel ? Axakañ ! Moo di Bindaakoon, Xamaakoon bi."
36,YAA-SIIN,82,"Ay mbiram moo di, saa su bëggee menn mbir, dakoy wax : " Nekkal ", mu daldi nekk."
36,YAA-SIIN,83,"Tudd naa sellug ki nga xam moo ame ci loxoom moomeelug lépp ! Te it ca moom ngeen di dellu yéen ñépp."
37,SÀPPE YA,1,"[Maa ngi] giñ ci [Malaaka] ya sësëloo, def ay sàppe."
37,SÀPPE YA,2,"Ñay bëmëg niir yaak doole."
37,SÀPPE YA,3,"Ñay jàng ngir fàttali :"
37,SÀPPE YA,4," " Ne seen Yàlla jenn la tigi,"
37,SÀPPE YA,5,"mooy Boroom asamaan yeek suuf si ak li nekk seen diggante tey Boroom penku yi "."
37,SÀPPE YA,6,"Taaralal Nañu asamaan si gëna jexe àddina si ci taarub ay bidiw,"
37,SÀPPE YA,7,"def ca kaaraange ci sépp séytaane suy féttérlu."
37,SÀPPE YA,8,"Duñu mën yëddu waa péey ba gëna kawe ; te dañu leen fay mbàqe wet gu nekk,"
37,SÀPPE YA,9,"dàqe leen fa. Ñu am mbugal muy sax."
37,SÀPPE YA,10,"Xanaa rekk léeg-léeg mu am ñu cay sàcc ay xibaar ; ñu di ko dàq ak jumu safara buy bënn."
37,SÀPPE YA,11,"Laajleen baxam dañoo gëna jafe bind ñeneen ña ñu bind ? ñoo ngi leen binde ci ban bu tikk !"
37,SÀPPE YA,12,"Yaw waaru nga, te ñoom ña ngay tejjiy reetaan !"
37,SÀPPE YA,13,"Te bu ñu leen di fàttali, duñu fàttaliku [Alxuraan] ;"
37,SÀPPE YA,14,"dañuy wàkkante aka reetaan [saa su ñu gisee keemaan],"
37,SÀPPE YA,15,"tey wax naan : " Lii dey ag njabar doŋŋ la."
37,SÀPPE YA,16,"Moo ndax su ñu faatoo ba def suuf aki yax, dees nañu dekkalaat ?"
37,SÀPPE YA,17,"ak suñuy baay aki maamaat ? ""
37,SÀPPE YA,18,"Neel : " Waaw ! te dangeen torox de "."
37,SÀPPE YA,19,"Genn ug xaacu rekk ay jib, ñu ne xewwu di xoolante (dekki),"
37,SÀPPE YA,20,"ñuy wax naan : " Ngalla ñun ! Bis-pénc baa ngi nii waay "."
37,SÀPPE YA,21," " Lii mooy bisub àtte ba ngeen jàppe woon ay fen, weddi ko "."
37,SÀPPE YA,22," " Dajaleleen tooñkat ya ak seeni jabar ak lañu daan jaamu,"
37,SÀPPE YA,23,"bàyyi woon Yàlla. Te wëtal leen jëme yoonu Safara."
37,SÀPPE YA,24,"Te ngeen taxawlooleen : ndax dañu leen di laaj "."
37,SÀPPE YA,25," " Ana lan moo tax dungeen dimbalante " ?"
37,SÀPPE YA,26,"Li wér mooy bis niki tey jébbalu nañu,"
37,SÀPPE YA,27,"ku nekk di geesu moroom ma, ñuy laajante ;"
37,SÀPPE YA,28,"Ñuy wax naan : " Yéena ñu daan ga ci kéefar "."
37,SÀPPE YA,29,"[Kilifa ya] neleen : " Yéen kay yéena gëmul woon."
37,SÀPPE YA,30,"Te ñun amunu woon benn sañ-sañ ci yéen. Yéen kay yéena bewoon."
37,SÀPPE YA,31,"La Yàlla daan wax dal na ci suñu kaw ; [tey] ñoo ngi toqamtiku [mbugal]."
37,SÀPPE YA,32," " ñoo ngi leen di jiiñ cànkute, waaye ñun ñéppa faf sànku "."
37,SÀPPE YA,33,"Bu bisub keroogee ñoom ñéppay bokk mbugal ma."
37,SÀPPE YA,34,"Noonu la ñuy def tooñkat ya."
37,SÀPPE YA,35,"Bu ñu waxaan ne : " Amul jeneen yàlla ju dul Yàlla ", dañu daan rëy-rëylu,"
37,SÀPPE YA,36,"tey wax naan : " Ndax dañuy bàyyi suñu yàlla yi ngir woykat bu dof ? ""
37,SÀPPE YA,37,"Te moom dëgg rekk la indi tey dëggal li Yonent ya indi woon,"
37,SÀPPE YA,38,"Yéen dangeen mos mbugal mu mitti."
37,SÀPPE YA,39,"Te it kenn du leen feye ludul la ngeen daan jëfe,"
37,SÀPPE YA,40,"ba mu des jaami Yàlla yay sellal,"
37,SÀPPE YA,41,"Ñoom am nañu wërsëg wu ñu xam :"
37,SÀPPE YA,42,"ay fuytéef aki teraanga,"
37,SÀPPE YA,43,"ca biir Àjjanay xéewal ja,"
37,SÀPPE YA,44,"ñuy jàkkaarloo ca seen kawi lal."
37,SÀPPE YA,45,"Ñu di leen wër ak kaasi bënub ndox"
37,SÀPPE YA,46,"weex tàll, te neex lool ca ña koy naan,"
37,SÀPPE YA,47,"Lëj-lëj du fa am."
37,SÀPPE YA,48,"Te am nañu fa ay lamsalkat yu am bët,"
37,SÀPPE YA,49,"weex ba mel ni nen."
37,SÀPPE YA,50,"Ku nekk di geesu moroomam di laajante."
37,SÀPPE YA,51,"Mu am ci ñoom kuy wax naan : " Man dey amoon naa àndandoo ""
37,SÀPPE YA,52,"di wax batey naan : " Ndax yaw gëm nga tigi ?"
37,SÀPPE YA,53,"Ndax bu ñu faatoo ba doon suuf aki yax, dara danañu warati ? ""
37,SÀPPE YA,54,"Mu wax ne : " Xanaa téenuleen ? ""
37,SÀPPE YA,55,"Mu daldi téen, gis ko ca biir Safara,"
37,SÀPPE YA,56,"mu wax ne : " Waat naa ci Yàlla ne ! Xaw nga maa taxa alku !"
37,SÀPPE YA,57,"dogankoon ak sama dimbalul Boroom, danaa sànku."
37,SÀPPE YA,58,"Xanaa ñun dey duñu dee"
37,SÀPPE YA,59,"ludul ca dee gu jëkk ga te xanaa kenn duñu mbugal ? ""
37,SÀPPE YA,60,"Lii mooy texe gu màgg ga."
37,SÀPPE YA,61,"Ñiy jëf, nañuy jëf lu mel nii."
37,SÀPPE YA,62,"Moo ndax loolu moo di wàccuwaay ba gën, walla garabug Saquum ?"
37,SÀPPE YA,63,"Def nañu ko muy sànjub tooñkat ya."
37,SÀPPE YA,64,"Moom garab la guy génn ca ndéntul Safara."
37,SÀPPE YA,65,"Meññent ma mel ni boppi séytaane."
37,SÀPPE YA,66,"Ca la ñuy lekk, di ca feesal seeni biir."
37,SÀPPE YA,67,"Am nañu fa, ca kawam, am ndox mu tàng [di wañax]."
37,SÀPPE YA,68,"Safa ra rekk mooy seen kër."
37,SÀPPE YA,69,"Daje nañu faak seeni [baay aki maam] cig cànkute,"
37,SÀPPE YA,70,"ñuy yolli-yolli topp leen."
37,SÀPPE YA,71,"Li ëppoon ca ña leen jiitu woon sàkku woon nañu."
37,SÀPPE YA,72,"Ndax yónni woon Nañu ci ñoom ñuy xuppe, di waaraate."
37,SÀPPE YA,73,"Xoolal mujjug ñanu daan xupp !"
37,SÀPPE YA,74,"Ña ca dul jaami Yàlla ya ca daan sellal :"
37,SÀPPE YA,75,"Nóoyin woo na ñu di ñaan, ñu wuyyu ko, nangu ñaanam."
37,SÀPPE YA,76,"ñu musal ko mook njabootam ci tiit mu rëy ma,"
37,SÀPPE YA,77,"ñu def ay sëtam doŋŋ des fa."
37,SÀPPE YA,78,"ñu bàyyi ko, may ko mu di fàttaliku,"
37,SÀPPE YA,79,"Yal na jàmm wàcc ci Nóoyin ci kaw àddina sépp !"
37,SÀPPE YA,80,"Noonu la ñuy feye ñiy rafetal."
37,SÀPPE YA,81,"Moom bokk na ca Suñu jaam yu gëm ya."
37,SÀPPE YA,82,"Ginnaaw ba, ñu labal ña ca des."
37,SÀPPE YA,83,"Ibraxiima bokkoon na ca ay njabootam."
37,SÀPPE YA,84,"Fàttalikul ba mu dikkee ca Boroo mam ànd ak xol bu mucc ayib."
37,SÀPPE YA,85,"Ak ba mu waxee baayam ak nitam, neleen : " Ana li ngeen di jaamu ? ""
37,SÀPPE YA,86,"Moo ndax ay nar ngeen di namma def ay yàlla bàyyi Yàlla Moom ?"
37,SÀPPE YA,87,"Waaw, lu ngeen njort ci Yàlla boroom asamaan si ? ""
37,SÀPPE YA,88,"Mu téen xool biddéew yi [di settantal],"
37,SÀPPE YA,89,"mu daldi wax ne : " Man damaa wopp "."
37,SÀPPE YA,90,"Ñu dëddu ko, won ko ginnaaw."
37,SÀPPE YA,91,"Mu potoxlu ca seen yàlla ya, neleen : " Ndax dungeen lekk ?"
37,SÀPPE YA,92,"Ana lu leen dal ba dungeen wax ? ""
37,SÀPPE YA,93,"Mu potoxlu dóor leen ak nd eyjoor."
37,SÀPPE YA,94,"Ñu wutsi ko di daw."
37,SÀPPE YA,95,"Mu wax ne : " Ndax dangeen di jaamu lu ngeen di yatt,"
37,SÀPPE YA,96,"te Yàlla moo leen bind ak li ngeen di defar ? ""
37,SÀPPE YA,97,"Ñu wax ne : " Tabaxal-leen ko puur te sànni ko ca safara sa ! ""
37,SÀPPE YA,98,"Ñu bëggoon koo fexeel ; ñu suufeel leen, detteel leen."
37,SÀPPE YA,99,"Mu wax ne : " Maa ngi dem ca sama Boroom, Dana ma gindi."
37,SÀPPE YA,100,"Yaw sama Boroom, may ma ay sët yu yiw "."
37,SÀPPE YA,101,"ñu bégal ko, may ko doom ju lewet."
37,SÀPPE YA,102,"Ba mu amee ati àndak moom, Ibraayma wax na ne : " Yaw samas doom, gis naa ci bi may nelaw, ci biir gént, ndigalul war laa rendi. Seetal looy xalaat ". (Ismaayiila) ne ko : " Yaw sama baay, defal lu ñu la digal : bu soobee Yàlla, danga gis ne maag muñkat yee ànd "."
37,SÀPPE YA,103,"Ba ñu wéyalee seen ndigalul Boroom, mu di dëféenal ko,"
37,SÀPPE YA,104,"ñu woo ko, ne ko : " Éy yaw Ibraayma !"
37,SÀPPE YA,105,"Dëggal nga gént gi. Te noonu la ñuy feye ñiy rafetal "."
37,SÀPPE YA,106,"Lii ab tontu la bu bir."
37,SÀPPE YA,107,"ñu daldi koy jot ak lu ñuy rendi lu màgg."
37,SÀPPE YA,108,"Daldi koy bàyyi muy dundu moom Ismaayla :"
37,SÀPPE YA,109," " Jàmmi Yàlla na nekk ci kaw Ibraayma "."
37,SÀPPE YA,110,"Noonu la ñuy feye ñiy rafetal ;"
37,SÀPPE YA,111,"bokk na ci Suñu jaam ñi gëm."
37,SÀPPE YA,112,"Bégal Nañu ko ci def Isaaqa mu di Yonent bokk ca ñay rafetal."
37,SÀPPE YA,113,"ñu barkeel ko moom ak Isaaqa. Mu am ci seeni sët kuy rafetal ak kuy tooñ boppam."
37,SÀPPE YA,114,"Xéewaloon Nañu Muusaa ak xaaruuna,"
37,SÀPPE YA,115,"Musaloon Nañu leen ñoom seeni sët ca tiit mu rëy ma,"
37,SÀPPE YA,116,"ñu dimbali woon leen, ñoom ñoo nootoon."
37,SÀPPE YA,117,"ñu indiloon leen ab téere bu bir"
37,SÀPPE YA,118,"ñu indiloon leen yoon wu jub wa xocc."
37,SÀPPE YA,119,"ñu bàyyi woon leen nit ña di leen fàttaliku :"
37,SÀPPE YA,120," " Jàmmi Yàlla na wàcc ci Muusaa ak xaaruuna ""
37,SÀPPE YA,110,"Noonu la ñuy feye ñiy rafetal ;"
37,SÀPPE YA,122,"ñoom ñaar bokkoon nañu ci Suñu jaam ñi gëm."
37,SÀPPE YA,123,"Ilyaas it tigi bokkoon na ci Yonent ya."
37,SÀPPE YA,124,"[Fàttalikul] ba mu waxee aw nitam, neleen : " Ndax dungeen ragal Yàlla ? ""
37,SÀPPE YA,125,"Moo ngax dangeen di woo Baxlu bàyyi Yàlla miy ngën ji kuy bind,"
37,SÀPPE YA,126,"Yàlla miy seen Boroom te di Boroomi seeni baay aki maamaat ? ""
37,SÀPPE YA,127,"Ñu weddi ko, ñu mbugal leen."
37,SÀPPE YA,128,"Ba mu des jaami Yàlla ya daan sellal."
37,SÀPPE YA,129,"ñu bàyyi nit ñuy mujj noonu di ko fàttaliku :"
37,SÀPPE YA,130," " Jàmm yal na nekk ci njabootug Ilyaas "."
37,SÀPPE YA,131,"Noonu la ñuy feye ñiy rafetal,"
37,SÀPPE YA,111,"bokk na ci Suñu jaam ñi gëm."
37,SÀPPE YA,133,"Lóot it bokk na ci Yonent yi."
37,SÀPPE YA,134,"[Fàttalikul] ba ñu ko musalee mook njabootam gépp,"
37,SÀPPE YA,135,"ba mu des màggat gu jigéen ga àndoon ak ña sànku woon,"
37,SÀPPE YA,136,"Ginnaaw ba, faagaagal Nañu ña ca des"
37,SÀPPE YA,137,"Te yéena ngi leen di romb bu ngeen di xëy"
37,SÀPPE YA,138,"ak ci guddi gi. Xanaa dungeen xalaat ?"
37,SÀPPE YA,139,"Yuunuusa it bokk na ca Yonent ya."
37,SÀPPE YA,140,"Ba muy daw jëm ca gaal ga ñu yeb ga,"
37,SÀPPE YA,141,"Ba ñu wantalee mu bokk ca ña ñu waroona sànni ca ndox ma."
37,SÀPPE YA,142,"Jën wa dal koy wann, muy ku yeddu."
37,SÀPPE YA,143,"Dugankoon ak li mu bokkoon ca ña doon sàbbaal Yàlla,"
37,SÀPPE YA,144,"kon dey dana sax ca biir [jën wa] ba bisub dekkiwaat ba di ñëw."
37,SÀPPE YA,145,"ñu sànni ko ca teges ga te muy ku ràgg."
37,SÀPPE YA,146,"ñu daldi fay saxal gàncaxug beraf,"
37,SÀPPE YA,147,"ñu yebal ko muy Yonent ci téeméeri junniy nit mbaa lu ko ëpp."
37,SÀPPE YA,148,"Ba ñu gëmee, xéewalal Nañu leen fa ab diir."
37,SÀPPE YA,149,"Laajleen baxam : " Ndax Yàlla moo ame doom yu jigéen, ñoom ñuy am doom yu góor ?"
37,SÀPPE YA,150,"Walla dañoo bind Malaaka yi def leen ñu di ay jigéen, seere ko ? "."
37,SÀPPE YA,151,"Ndax ñoom dañuy faral di wax ci seen duur ya, naan :"
37,SÀPPE YA,152," " Yàlla amna doom " ; te ñoom dañuy fen doŋŋ !"
37,SÀPPE YA,153,"Moo ndax dafay gënal doom ju jigéen ci kaw doom ju góor ?"
37,SÀPPE YA,154,"Ana lu leen dal ba ngeen di àttee nii ?"
37,SÀPPE YA,155,"Moo ndax dangeen dul fàttaliku ?"
37,SÀPPE YA,156,"Walla dangeen am ay firnde yu wóor ?"
37,SÀPPE YA,157,"Kon indil seenub Téere ndegam ñu dëggu ngeen ! ""
37,SÀPPE YA,158,"Ñu di ko askanale ci jinne yi, ndax jinne yi xam nañu ne danañu teew ci kanamu [Yàlla]."
37,SÀPPE YA,159,"Tudd naa sellug Yàlla ga. Kawe na lool lañu koy melal !"
37,SÀPPE YA,160,"Ba mu des jaami Yàlla yiy sellal."
37,SÀPPE YA,161,"Yéen ak li ngeen di jaamu,"
37,SÀPPE YA,162,"kenn duleen ci fitnaal,"
37,SÀPPE YA,163,"kudul kuy nara xoyomu ci Safara."
37,SÀPPE YA,164,"Amul kenn ci [Malaaka yi] ludul ne amna wàccuwaay wu ñu xam ;"
37,SÀPPE YA,165,"te ñoo leen defoon ay sàppe ;"
37,SÀPPE YA,166,"te ñun nooy sàbbaal Yàlla."
37,SÀPPE YA,167,"Doonte la sax ña ngay wax naan :"
37,SÀPPE YA,168," " Su ñu amoon waarate gu bawoo ca suñuy maam,"
37,SÀPPE YA,169,"kon de ñu doon ay jaami Yàlla yuy sellal !"
37,SÀPPE YA,170,"Weddi nañu ko, waaye danañu xam ne."
37,SÀPPE YA,171,"Suñu kàddu jiitu woon na ci Suñu jaam ña di ay Yonent,"
37,SÀPPE YA,172,"ñoom danañu am ndimbal,"
37,SÀPPE YA,173,"te it Suñuy xarekat ñooy not."
37,SÀPPE YA,174,"nanga leen dummóoyu ab diir ;"
37,SÀPPE YA,175,"te nga seetluleen : danañu gis de !"
37,SÀPPE YA,176,"Moo ndax ñoom dañuy yàkkamti suñu mbugal ?"
37,SÀPPE YA,177,"Su wàccee ci seenub ëtt, ñoom ña ñu doon fàttali, ndaw suba gu bon !"
37,SÀPPE YA,174,"nanga leen dummóoyu ab diir ;"
37,SÀPPE YA,175,"te nga seetluleen : danañu gis de !"
37,SÀPPE YA,180,"Tudd naa sellug sa Boroom, Boroom kàttan gi. Kawe na ca lañu koy melal !"
37,SÀPPE YA,181,"Te jàmm yal na wàcc ci Yonent yi,"
37,SÀPPE YA,182,"te xeeti cant yépp ñeel na Yàlla miy Boroom àddina si !"
38,SAAD,1,"Saad. Maa ngi giiñ ci Alxuraan, miy boroom tur ci ne :"
38,SAAD,2,"Ña weddi ña nga cag rëy-rëylu ak kaŋ-kaŋ !"
38,SAAD,3,"Aka bari ñu ñu faagaagal ca ña leen jiitu woon, ñu daan yuuxu, walla te du ñu mana raw?"
38,SAAD,4,"(Waa Màkka) daana yéeme ci waaraatekat bii leen digal te bokk ci ñoom, yéefër ya daan wax naan : " Kii dey ab njibarkat la bu di ab fenaakoon,"
38,SAAD,5,"Moo ndax dafa bëgga def Yàlla yii muy jenn Yàlla ? Aa lii dey mbir mu yéeme la "."
38,SAAD,6,"Kilifa ya neleen : " Demleen, te muñ jàpp ci seen Yàlla yii : lii daal lañu bëgg."
38,SAAD,7,"ñun masunoo dégg lii ci diine ji fi mujj wàcc (Iisaa) ; lii daal ay sos rekk la !"
38,SAAD,8,"ñuy wax naan, ak ni ñu tollu ndax ci moom la [Alxuraan] di wàcc? " Li wer moo di yéefër yaa ngay sikki-sàkka ci sama Téere bi. Xanaa kay dañoo mosagul mbugël !"
38,SAAD,9,"Walla ndabi yërmaandey sa Boroom tey Mayewaakoon, biy boroom Kàttan bi, dafa nekk ci ñoom."
38,SAAD,10,"Walla dañoo moom nguurug asamaan yeek suuf si, ak li nekk ci seen diggënte? su fekkee ne looloo am kon nañu def pexe ci yéeg ci !"
38,SAAD,11,"Ak ñu seeni xarekat mana tollu ak ña leen di jàppale, dañuy nërméelu !"
38,SAAD,12,"ña leen fi jiitu woon, weddi woon nañu ña di nitu Nóoyin, ak Aad ak Firawna ma doon boroom dëx (tabax yu rëy),"
38,SAAD,13,"ak Samuud, ak nitu Lóot, ak waa Aykata, (ñoom ñépp weddi woon nañu seeni yonnent). Te ñoom ñoo di jàppalekat ya (farandoo ya)."
38,SAAD,14,"Ñoom ñépp weddi woon yonnent ya. ñu daldi leen mbugël !"
38,SAAD,15,"Ñoom xaaruñu ludul genn xaacu, gu dul tóllantiku wol."
38,SAAD,16,"Ñuy wax naan : " Yaw suñu Boroom, gaawal jox ñu suñu wàll balaa wañoo ba "."
38,SAAD,17,"Muñal lii ñuy wax ; te ngay fàttaliku Suñu jaam ba Daawuda ma doonoon boroom doole, Moom ku faral daan dellu ci Boroomam la woon."
38,SAAD,18,"Tàggataloon Nañu ko, tundi doj yi ñu daan ànd ak moom, di sàbbaal Yàlla subaak ngoon,"
38,SAAD,19,"picc yépp it dañuy dajaloo, di delloo kañ [Yàlla]."
38,SAAD,20,"Dëgaralal Nañu ko nguuram jox ko xam-xamu xereñe ràññee ak xam-xamu àtte."
38,SAAD,21,"Moo ndax xibaari xulóokat ya agsi na ci yaw ba ñu bëttee ñagub mbaar ma (mixraab ba) !"
38,SAAD,22,"Ba ñu duggee fekk fa Daawuda, mu tiit ci ñoom. ñu wax ko ne : " Bul tiit ! Ñaari way-xuloo lañu ; kenn ci ñun dafay néewal dole ka ca des. Kon àtteel suñu diggënte ci dëgg, te it nga gindi ñu teg ñu ci yoon wu jub xocc wa."
38,SAAD,23,"Kii nag sama mbokk la : amna juróom-ñeenti fukki xar ak juróom-ñeent, man ma am menn xar doŋŋ. Mu wax ma ne : " Naa ko ko jox " ; daldi wane lool ; doole ca bañuy waqante "."
38,SAAD,24,"[Daawuda] ne ko : " Moo la tooñ ci laaj gi mu la laaj sam xar ngir dollee koy xaram ". Te ñiy farala ànd di liggéey bariyaana ba ñennat ci ñoom jaayee doole ña ca des, ba mu des ña gëm tey def yiw – te ñooña ñu néew lañu ci. – Daawuda daldi xam nag ne dañu ko doon nattu. Mu daldi rot (rukuu) sëgg jàpp ci ay wóomam delluwaat ca Boroomam."
38,SAAD,25,"ñu daldi koy jégël loola. Te amna daraja ju ñu jige ak wàccuwaay wu jekk."
38,SAAD,26," " Éy yaw Daawuda, def Nañu la ngay suñu kuutlaay ci kaw suuf si. Na ngay àtte diggënte nit ñi ci dëgg te bul topp mukk bànneex : su ko defee dana la féewale ak yoonu Yàlla ". Te ñiy féewook yoon danañu am mbugël mu tar mitti ngir lañu fàtte bisub wañoo ba (Bis Pénc ba)."
38,SAAD,27,"Te binduñu asamaan ak suuf ak li nekk ci seen diggënte cig neen. Loolu la yéefër ya njortu. Te yéefër yaa ngaay tuskare ca biir safara !"
38,SAAD,28,"Moo ndax dañuy jëflaantéek yàqkat yi nekk ci suuf ? walla dañuy jëflaantéek ña ragal Yàlla kem ni ñuy jëflaantéek kàccoor yi ?"
38,SAAD,29,"[Lii] ab Téere la bu ñuy wàcce ci yaw bu barkeel nak, ngir ñuy settantal ay laayaam ak it ngir woroomi xel yi man ciy fàttalikoo!"
38,SAAD,30,"May Nañu Daawuda (doomam ja) Sulaymaan, - ndaw jaam bu baax ! – Ku daan dellu ca boroomam la."
38,SAAD,31,"(Fàttalikul) ngoon ga, ñu ko gaarale fasi naari góor ya,"
38,SAAD,32,"Sulaymaan dellu wax ne : " Cëy man, maa ngi fees dell ak bëgg (àddina sii) mu fàbbi maa ba jant bi so te fàttalikuwuma sama Boroom."
38,SAAD,33,"Delloosil ma fas yi. ". Ñu delloosil ko ko mu dagg yeel ya ak doq ya."
38,SAAD,34,"Nattu Nañu Sulaymaan ci ñu sànni ca toogoom ba (jëmm ju ñu wotte). Mu delluwaat, màggal Boroomam."
38,SAAD,35,"Mu wax ne : " Yaw sama Boroom, na nga ma jégal te may ma nguur goo xam ne kenn dootu ko am sama ginnaaw. Yaw yaay Mayaakoon bi "."
38,SAAD,36,"Tàggatal Nañu ko ngelaw li, muy daw ci ndigëlam, ak fu mu jublu."
38,SAAD,37,"Tàggatal Nañu ko sayaane yi, ñu di ko tabaxal ak di ko nuural ci (ndox)."
38,SAAD,38,"Ak ñeneen, ñu ñu lëkkële aki njéng."
38,SAAD,39," " Lii mooy sunug may ; mayeel walla nga téye ko kenn du ko waññook yaw "."
38,SAAD,40,"Te mooy amna daraja ju ñu jege ak wàccuwaay wu jekk."
38,SAAD,41,"Fàttalikul suñu jaam Ayyuuba, ba muy woo Boroomam naan ko : " Yaw sama Boroom Saytaane teg na ma coono aki tiis "."
38,SAAD,42,"(Yàlla ne ko) dóoral sa tànk fi ci suuf : am ndox ngi nii mu sedd mu mana sangu neexa naan."
38,SAAD,43,"ñu delloowaat ko njabootam joxaat ko lu na tollu, muy yërmande ju bawoo ci ñun ak fàttili woroom xel yi."
38,SAAD,44," " Ŋëbal sëqub ñax, te dóor ko ko (soxnaam sa). Te bul gàddu bàkkaarub ngiiñ ". Moom, muñkat la di jaam bu baax. Kuy farlu di dellu ci Boroomam la."
38,SAAD,45,"Fàttalikul suñu jaam ña Ibraayma, ak Isxaaq ak Yaaquub ? Woroomi kàttan lañu woon aki gis-gis (xel)."
38,SAAD,46,"ñoo leen ràññi woon ngir sellalug : fàttaliku bis pénc ba."
38,SAAD,47,"Te ñoom, bokk nañu, ca tànnéef ya gëna ràññiku."
38,SAAD,48,"Fàttalikul Ismaayla ak Ilyaas, ak Suul kifli, ñoom ñépp ay tànnéef la ñu."
38,SAAD,49,"Lii ag fàttali la. Te ne ñay ragal Yàlla, am nañu, wàccuwaay wu jekk,"
38,SAAD,50,"Àjjanay Adan, seen wunt ya ne ŋàll ngir ñoom,"
38,SAAD,51,"dañu fay, sóonu, di woo ay futéef yu bari aki naan."
38,SAAD,52,"Amnañu fa ay jigéen (jabar) ñu di ay lamsalkat, yu maase ay at."
38,SAAD,53,"Lii mooy li ñu leen dégóon ci bisub wañoo ba."
38,SAAD,54,"Lii moo di suñu xéewal gi te du jeex mukk."
38,SAAD,55,"Yëgal it ne ! ñay bew am nañu wàccuwaay wu yées,"
38,SAAD,56,"Mooy Safara su ñuy xoyomoo. ndaw kër gu bon !"
38,SAAD,57,"Mi ngi nii ! ñu cay tokamtiku : ndox muy tàng aka wañax,"
38,SAAD,58,"ak yeneeni xeeti mbugël yu mu témbóol."
38,SAAD,59,"Ñii ay mbooloo lañu ñuy buuxanteek yéen, kenn dalaluleen. Te ñooy xoyomu ca Safara."
38,SAAD,60,"Ñuy wax naan : " Yéen kay la kenn dul dalal, lii, Yéen lañu ko waajal ". Te ndaw saxuwaay bu bon !"
38,SAAD,61,"Ñuy wax naan : " Yaw suñu Boroom na nga dolli, ki ñu waajalal lii, mbugël muy fulandiku ca biir Safara "."
38,SAAD,62," " Ana lan moo xew ba gisunu fi gaa ya ñu daan limaale ci saay-saay si ?"
38,SAAD,63,"Moo ndax dañu leen ko daan tooñe walla dañu làqu suñu gëm ? ""
38,SAAD,64,"Lii daal tigi mooy xulóob waa Safara."
38,SAAD,65,"Waxal ne : " Man daal ab xuppekat laa. Te jenn Yàlla amul judul, Yàlla jiy jenn, Notaakoon ba,"
38,SAAD,66,"Mooy Boroom asamaan yeek suuf si ak li nekk ci seen diggënte, te mooy boroom Kàttan gi, di Jégëlaakoon bi "."
38,SAAD,67,"Waxal ne : " Xibaar bu rëy la,"
38,SAAD,68,"waaye yéen dumóoyu ngeen ko."
38,SAAD,69,"Amuma woon xam-xam ca xulóob kilifa ya gëna kawe."
38,SAAD,70,"Li ñu may soloo doonul ludul ne man mii ab xuppe kat laa waaraatekat bu bir "."
38,SAAD,71,"(Fàttalitul) ba sa Boroom waxee Malaaka ya neleen : " Man de maa ngi sàkk mbindéef ci ban."
38,SAAD,72,"Suma ko móolee ba ëf ci Sama Ruu, na ngeen daldi rot, sujuudal ko "."
38,SAAD,73,"Malaaka ya yépp daldi sujuud,"
38,SAAD,74,"ba mu des Ibliis moom dafa rëy-rëylu bokk ca yéefër ya."
38,SAAD,75,"(Yàlla) daldi ne : " yaw Ibliis, lan moo la tere nga sujuud ci lii ma bind ci samay yoxo ? Dangay rëy-rëylu walla dangaa bokk ci ña kawe ? ""
38,SAAD,76," " [Ibliis,] tontu ne ko : maa ko gën ndax yaa ngi ma bind ci safara moom nga bind ko ci ban "."
38,SAAD,77,"(Yàlla) ne ko : " Génnal ca biti, dàkku naa la ;"
38,SAAD,78,"te Samam rëbb dal na la ba baa saa di taxaw "."
38,SAAD,79," " [Ibliis,] ne ko : yaw sama Boroom, muñal ma, ba bisub dekkiwaat ba "."
38,SAAD,80,"(Yàlla) ne ko : " may Nañu la dig boobu,"
38,SAAD,81,"ba ca bisub waxtu wu ñu xam wa (Bis Pénc ba) "."
38,SAAD,82," " [Ibliis ne ko] giiñ naa ci sa màgg gi ne ! Danaa leen lajj loo ñoom ñépp,"
38,SAAD,83,"ba mu des sa jaam ñiy sellal "."
38,SAAD,84,"(Yàlla) daldi wax ne : " Maa ngi waat, ci dëgg ne dëgg laay wax,"
38,SAAD,85,"Danaa feesal Safara ci yaw ak ña la topp ñépp "."
38,SAAD,86,"Waxal ne : " Laajumaleen ci ag pey ; te it yanuwuma ci."
38,SAAD,87,"[Alxuraan] jii daal ag fàttali la ñeel waa àddina si yépp."
38,SAAD,88,"Te dangeen xam ay xibaaram ci ndiir su yàggatul ! "."
39,MBOOLOO YA,1,"Wàcceg Téere ba bawoo ca Yàlla, miy boroom Kàttan, di ku Xereñ."
39,MBOOLOO YA,2,"Wàcce Na ñu ci yaw Téere bi ci dëgg. Na ngay jaamu Yàlla te di ko sellalal jaamu ga."
39,MBOOLOO YA,3,"Yàlla rekk am diine ju sell. Ñay jaamu leneen ludul moom tey (wax naan) : " Lii ñuy jaamu daal dañu ciy sukandiku ngir mana jigeñ Yàlla ". Te, Yàlla dana àtte seen diggënte ci lañu daan woote. Yàlla du gindi fenkat bu weddiwaakoon."
39,MBOOLOO YA,4,"Su Yàlla nàmmoon jàppe kenn doomam, Kon dana tànn ca la mu bind namu ko soobe (waaye nammu ko). Tudd naa Sellam ga ! Mooy Yàlla, jiy Jenn, tey Notaakoon ba."
39,MBOOLOO YA,5,"Moo bind asamaan yeek suuf si ci dëgg. Mooy muur guddi ci kaw bëccëg mooy mur it bëccëg ci kaw guddi, moo tàggat jant beek weer wi lu ca nekk ngay daw ci ab dig bu ñu ko àppal tigi. Mooy boroom Kàttan gi, di Jégalaakoon bi !"
39,MBOOLOO YA,6,"Moo leen bind ci jenn jëmm daldi cay defar soxnaam sa. Te wàc ceel na leen ci mala yi lu tollook juróom-ñetti tóllent. Mu di leen sos ci seen biiri nday, cig sosu ginnaawug sos, ci biir yatti lëndamaay. Koo koo di Yàlla, seen Boroom ! Moo moom Nguur. Te amul jeneen Yàlla judul Moom. Man dey xamuma naka ngeen koy walb atee ?"
39,MBOOLOO YA,7,"Su ngeen weddee, Moom doyewu leen dara. Te gëramul kéefër, ci jaamam yi. Su ngeen santee, Mu gëramal leen ko. Amul kenn kuy yanu bàkkaarub keneen. Te it, dees na leen delloo ca seen Boroom : Mu xamal leen la ngeen daan jëf ndax Moom ku xam la li nekk ci dënn yi (pas-pas yi)."
39,MBOOLOO YA,8,"Te saa su lor laale nit, dafay daldi fàtte la mu doon woote aka ñaan Boroomam daldi wutal Yàlla ag bokkaale. Di rëyal nit ñi fàbbi leen ci yoonu Yàlla, Waxal ne : " Bànneexul tuuti ci sa kéefër gi. Yaw ci waa Safara nga bokk "."
39,MBOOLOO YA,9,"Moo ndax, kuy jóg, diggu guddi, di sujuud aka taxaw, ngir moytu tey yaakaar yërmaandey Boroomam. Waxal ne : " Ndax ñi xam danañu yem, niróok ñi xamadi ? " Li wér moo di ne woroom xel yi rekk ay fàttaliku."
39,MBOOLOO YA,10,"Waxal ne : " Éy yéen Sama jaam ñi gëm ! Ragalleen seen Boroom (Yàlla) ". Ñiy jëf aw yiw ci àddina, danañu am [aw yiw]. Te suufus Yàlla si yaatu na te muñkat yi danañu leen jox seenug pey mu mat sëkk ci ludul ak waññ."
39,MBOOLOO YA,11,"Waxal ne : " digëléef na ma may jaamu Yàlla di ko sellalal diinéem,"
39,MBOOLOO YA,12,"te it digaléef na ma doon Jullit buy jëkk."
39,MBOOLOO YA,13,"Waxal ne : " Ragal naa, su ma mettee sama Boroom, (dajeek) mbugëlam bis bu màgg "."
39,MBOOLOO YA,14,"Waxal ne : " Yàlla laay jaamu, te di Ko sellalal sama diine."
39,MBOOLOO YA,15,"Jaamuleen, lu leen soob (bàyyi Yàlla)! " – Waxal ne : " ña yàqule, ñooy ña ñàkk seen bopp ak seen njaboot, ca Bis Pénc ba ". Loolu mooy yàqule tigi."
39,MBOOLOO YA,16,"Amna ci seen kaw, ay muuraayi safara, ak ci seen suuf ay laltaayi safara. Loolu la Yàlla di ragalloo jaamam ñi. " Éy yé en Samay jaam, ragalleen ma ! ""
39,MBOOLOO YA,17,"Ñay moytandikoo jaamuy xërëm, tey dellu ca Yàlla, danañu am mbégte ! Bégalal Sama jaam ñi"
39,MBOOLOO YA,18,"Ña nga xam ne dañuy déglu Wax, tey topp la ca gëna rafet. Ñoom la Yàlla gindi te ñooy woroom xel ya !"
39,MBOOLOO YA,19,"Ka baatub mbugël yay ci moom, ndax yaw yaay xettali ku nekk ca biir safara ?"
39,MBOOLOO YA,20,"Waaye ñay ragal seen Boroom am nañu [ay neegi] taax yu tegaloo ay dex di daw ci suufam. Muy digub Yàlla ! Te Yàlla du wuute Ab dégg."
39,MBOOLOO YA,21,"Xanaa gisoo ne Yàlla wàcce na ndox mu bawoo asama an, daldi koy sóob ci bëtu ndox ci biir suuf si ; di ca, génne mbay mu wuute ay wirgó, di lu bëbbu, nga gis ko mu mboq wow ; bay, dammatoo. Ag fàttiliku nekk na ci biir loolu ngir [aw nit] ñu am ay xel."
39,MBOOLOO YA,22,"Moo ndax ki Yàlla ubbi dënnam ci Lislaam mu nekk ci leerug Boroomam. Toskare ñeel na ñiy baña tudd Yàlla ngir xol bu wow. Ñoom ña nga ca réer gu bir."
39,MBOOLOO YA,23,"Yàlla wàcce na gën jaa rafet waxtaan, muy Téere bu bari yu niróo aki baamu. Yaramu ñi ragal Yàlla day daw [saa su ñu ko déggee] ; ba egal seen yaram ya ak seen xel ya doora firiku jëm ci fàttaliku Yàlla. [Alxuraan] jooju moo di njubug Yàlla mu di ci gindi ku ko soob. Ku Yàlla namma réeral kenn du ko gindi."
39,MBOOLOO YA,24,"Moo ndax ki am bugël mi gëna gëna bon ( niróo na ak ka dugg Àjjana), bu Bis Pénc baa bu boobaa tooñkat ya. Dañu naan leen : " Tokamtikuleen li ngeen daan fàggu "."
39,MBOOLOO YA,25,"Xeet ya leen fi jiitu woon weddi woon nañu (Yonnent yi), mbugël ma dikkëlleen fuñu ko foogewul."
39,MBOOLOO YA,26,"Yàlla musal na leen mbugëlu toroxtaane ci dundug àddina sii. Te mbugëlu àllaaxira, moo, gëna rëy, cëy bu ñu xamoon !"
39,MBOOLOO YA,27,"saddalal Nañu nit ñi ay léebu ci Alxuraan jii, ndax amaana ñuy fàttaliku."
39,MBOOLOO YA,28,"Mooy Alxuraan ju di [làmmiñu] araab, amul lugg-luggal, ndax amaana ñuy ragal Yàlla !"
39,MBOOLOO YA,29,"Yàllaa ngi sadd léebu jenn waay ju am digaale yu bari tey ŋaayoo : ndax niróonaak waa ju am benn digaale bu mu jubóol ? Yàlla rekk yayoo cant ! Li am moo di ne li ëpp ci ñoom xamuñu (misaalum kuy jaamu Yàlla ak ku koy bokkaale)."
39,MBOOLOO YA,30,"Yaw dangay dee ñoom it dañuy dee ;"
39,MBOOLOO YA,31,"su ko defee, ngeen daje ca seen kanamu Boroom, di xulóo bu Bis Pénc baa."
39,MBOOLOO YA,32,"Ana kan moo gëna tooñ, kuy fenal Yàlla tey weddi dëgg saa su dëgg dikkee ? Moo ndax Safara dafa amul wà ccuwaayub yéefër ya ? (Axakaañ !)"
39,MBOOLOO YA,33,"Ku indi dëgg ak ku koy saxal, ñooñoo ragal Yàlla."
39,MBOOLOO YA,34,"Am nañu lu leen soob fa seen Boroom ; loolu mooy peyug ñiy rafetal,"
39,MBOOLOO YA,35,"te Yàlla dana far seen ñaawtéef fay leen ca la gënnoona rafet ca lañu daan jëf."
39,MBOOLOO YA,36,"Moo ndax Yàlla dafa doyul [wéruwaay] ci ab jaamam ? Bay tax ñu di la tiitale ci leneen ludul Moom. Képp ku Yàlla natt ci moom réer kenn du ku gindi."
39,MBOOLOO YA,37,"Te it képp ku Yàlla namm ci moom njub, kenn du ko réerël. Moo ndax Yàlla dafa dul boroom Kàttan di boro omuk Fayu ? Axakañ !"
39,MBOOLOO YA,38,"Soo leen laajoon : " Ku bind asamaan yeek suuf si ? ", Ñu ni la : " Yàlla ". Waxal ne : " Xanaa gisu leen li ngéen di jaamu bàyyi Yàlla ; ci ne su Yàlla nammee ci man lor, ndax ñoom kon danañu mana teggi lor ja ? Walla su Yàlla nammo on ci man yërmaande, ndax kenn danañu mana fanq yërmaande ja ? " – waxal ne : " Yàlla doy na ma : ci moom la wéerukat ya di wéeru ""
39,MBOOLOO YA,39,"Waxal ne : " Éy yéen samaw nit, liggéeyleen lu ngeen man, man it [maa ngi liggéey]. Dangeen xalseta xam"
39,MBOOLOO YA,40,"ana kan la mbugël di dikk toroxal ko ; ak ci kaw kan la mbugëlam dëggële di wàcc "."
39,MBOOLOO YA,41,"Wàcce Nañu ci yaw Téere ba, ci dëgg, ngir nit ñi. Ku gindiku boppam ; ku réer it boppam. Seenub lijjënti warula"
39,MBOOLOO YA,42,"Yàlla mooy faat bakkan bu ñuy dee ak ya deewul ci biiri nelaw. Mooy téye ya mu namm ñu dee, di boyal ya ca des jëme ko ca dig ba mu ko àppal. Ay kéemaana ngi ci biir loolu ngir aw nit ñuy xalaat."
39,MBOOLOO YA,43,"Walla dañoo wut, yeneeni tinukat, bàyyi Yàlla ? Waxal ne : " Ndax ! Nekkuñu woon ñu amal dara te xamu ñu dara ? ""
39,MBOOLOO YA,44,"Waxal ne : " Tinu ba tinu jeex (ramm) Yàllaa ko jagoo. Miy boroom nguurug asamaan yeek suuf. Te ci moom ngeen di dellu ""
39,MBOOLOO YA,45,"Te saa su ñu tuddee Yàlla doŋŋ, xoli ñi gëmul àllaaxira tàmbalee wurwuri (xat mer) saa su ñu tuddee ñeneen (ya ñu koy bokkaaleel), ñu daldi bég."
39,MBOOLOO YA,46,"Waxal ne : " yaw sama Boroom, Yaa bind sàkk asamaan yeek suuf si, Yaa xam kumpa ak li feeñ, te danga àtte diggënte Sa jaam ñi ci lañu daan woote "."
39,MBOOLOO YA,47,"Te ñiy tooñ su ñu amoon àddina ak li ci biiram, - ak leneen lu na tollaat, - kon danañu ko jéema jote seen bopp bu Bis Pénc baa ; ngir mbugël mu tar, ak lañu gis mu bawoo ca Yàlla, te masu ñu koo foog ;"
39,MBOOLOO YA,48,"seen ñaawtéef ya ñu fàggu woon feeñ, lañu daan ñaawalaatee muur leen."
39,MBOOLOO YA,49,"Saa su nit amee lor ju ko dab, dañuy daldi woo. Tey ñaan waaye saa su ñu ko teggee may ko xeewël, muy wax naan : " lii ci [sama] xam-xam laa ko ame ". Ab nattu la, de; waaye li ëpp ci ñoom xamuñu."
39,MBOOLOO YA,50,"Ña leen fi jiitu woon waxoon na ñu ko. Te taxul lañu daan fàggu jariñ leen dara ;"
39,MBOOLOO YA,51,"Faf sax la gënoona ñaawa lañu daan fàggu moo leen dal. Te ñii itam li gëna ñaaw ca lañu doon fàggu dana dal ci seen kaw te duñu ko mana teggi."
39,MBOOLOO YA,52,"Xanaa dañoo xamul ne Yàlla mooy yaatalal ku ko soob wërsëgam di ko xatal it ? Ay kiimana ngi ci biir loolu ngir aw nit ñu gëm."
39,MBOOLOO YA,53,"Waxal ne : " Éy yéen Sama jaam ñi yàq seen bopp, buleen naagu ci yërmandey Yàlla. Ndax Yàlla dana jégële bakkaar yépp. Mooy Jégëlaakoon ba, di Jaglewaakoon ba "."
39,MBOOLOO YA,54,"Delluleen ci seen Boroom, te jébël ko seen bopp, balaa mbugël di dal ci seen kaw te kenn duleen ca dimbali."
39,MBOOLOO YA,55,"Te it na ngeen di topp li gëna rafet ci li ñu wàcce (Alxuraan) ci yéen mu bawoo ca seen Boroom, balaa mbugël di dal ci seen kaw te du ngeen ko yëg ;"
39,MBOOLOO YA,56,"balaa benn bakkan di wax naan : " Wóy ngalla man ci na mu soofentale woon mbiri Yàlla. Te daan ca reetaan nit ña " ;"
39,MBOOLOO YA,57,"walla mu naan : " Suma Yàlla gindi woon, kon danaa bokk, ca ñay ragal Yàlla " ;"
39,MBOOLOO YA,58,"walla muy wax ba mu gisee mbugël ma naan : " Cëy ! Suma delluwaatoon àddina ! Ba mana bokk ca ñay rafetal "."
39,MBOOLOO YA,59," " Mukk ! Ndax Samay laaya dikkaloon na la nga weddi ko, di rëy-rëylu dem àndeek yéefër yi "."
39,MBOOLOO YA,60,"Bu Bis Pénc baa, dangay gis ña fenal Yàlla, seen xar kanam ya ñuul kukk. Moo ndax wàccuwaayi yéefër ya nekkul ca biir Safara ? (Axakañ)"
39,MBOOLOO YA,61,"Yàlla dana musël ña ragal Yàlla te texel leen [ca Àjjana]. Lu bon du leen fa laal te it duñu fa jàq."
39,MBOOLOO YA,62,"Yàlla moo sàkk bind lépp, te it Mooy lijjënti lépp it."
39,MBOOLOO YA,63,"Moo moom caabiy asamaan yeek suuf si ; ñay weddi kàdduy Yàlla, ñooy ña yàqule."
39,MBOOLOO YA,64,"Waxal ne : " Yéen ñi réer, ndax dangeen may digël may jaamu ludul Yàlla ? ""
39,MBOOLOO YA,65,"Te, soloona ñu la ak (Yonnent ya la jiitu woon) ci ne : " Saa soo bokkaalee, sa jëf dana sippiku; nga bokk ci ñu yàqule ña."
39,MBOOLOO YA,66,"Jaamujil Yàlla, tey sant "."
39,MBOOLOO YA,67,"Joxuñu Yàlla dayoom tigi, suuf si sépp ab ŋëbëm lay doon bu Bis Pénc baa, asamaan yépp ab lem lay doon ci [loxoom]. Tudd naa Sellam ga ! Kawe na ci liñu koy bokkaale."
39,MBOOLOO YA,68,"Suñu ëfee bufta bi, lu nekk ci asamaan yeek suuf si léppay dee, ludul la ca soob Yàlla. Ñu ëfaat ko beneen yoon ndeketeeyóo, ñéppa ngi ne fujjet jóg taxaw ne xey di xoole."
39,MBOOLOO YA,69,"Suuf si daldi fenk ak leerug Boroomam ; ñu daldi teg Téere ba, indi Yonne nt ya ak seede ya ; daldi àtte seen diggënte ci dëgg te kenn duleen tooñ ci dara ;"
39,MBOOLOO YA,70,"bakkan bu nekk ñu fay ko la mu daan jëf. Te [Yàlla] moo gëna xam ñu daan def."
39,MBOOLOO YA,71,"Ñuy jiital yéefër yi jëme leen Safara ñu di ay mbooloo. Bu ñu fa àggee, buntu ba ubb iku ña koy wattu neleen : " Xanaa amuleen woon ay Yonnent yu leen daan jàngal kàdduy Yàlla seen Boroom ak daan leen xupp ci dajeb seen bis bii ? " Ñu neleen : axakañ, waaye dogalub mbugël yay na ca yéefër ya."
39,MBOOLOO YA,72," " Ñu ne, [leen] dugguleen, wunti Safara, ngeen béel fa ". Rëy-rëylu kat tee ka bon ab saxuwaay !"
39,MBOOLOO YA,73,"Ñooy jiital ña ragaloon seen Boroom jëme leen Àjjana. Ñu, di ay mbooloo bu ñu fa àggee wunt ya ubbeeku, ña koy wattu neleen : " Jàmm rekk yal na nekk ci yéen ! Yéen dey baax ngeen : dugguleen ci, te dangeen ciy béel "."
39,MBOOLOO YA,74,"Ñuy wax naan : " ñoo ngi sant Yàlla mi ñu dëggëlal digëm bi te donale ñu suuf si ! Tey ñoo ngi xéyoo ci Àjjana ñu mu ñu neexe ". Ay waay gii peya neex !"
39,MBOOLOO YA,75,"Nga gis Malaaka yaa ngay wër (Aras), di sàbbaal seen cantug Boroom. Ñu wax naan : " Xeeti cant, ñeel na Yàlla miy Boroom àddina si "."
40,JÉGËLEKAT BA,1,"xaa, Miim."
40,JÉGËLEKAT BA,2,"Wàcceg téere bii ma ngi bawoo ca Yàlla, miy boroom Kàttan, te di ku Xam."
40,JÉGËLEKAT BA,3,"Mooy Jéggalkatu bàkkaar yi, di Nanguwaakoonu tuub, di ku Tar mbugël, mooy Boroom xéewal yi. Amul jeneen Yàlla judul Moom te ci Moom la lépp di mujj."
40,JÉGËLEKAT BA,4,"Kenn du dàggasante ci kàdduy Yàlla kudul yéefër yi. bu la seeni feem nax."
40,JÉGËLEKAT BA,5,"Nitu Nóoyin, weddi woon na ñu ca la leen jiitu woon, ak farandoo ya (weddi woon na ñu ñoom itam), xeet wu nekk taqal ab yonnentam. Sànjaafu ko di dàggasante ak moom bëggoona suufeel dëgg. Mu daldi leen fob (faagaagal leen). Cëy ni ma leen mbugële !"
40,JÉGËLEKAT BA,6,"Noonu it la sa kàddug Boroom yaye ci kaw yéefër yi : " Ñoom ñooy waa Safara "."
40,JÉGËLEKAT BA,7,"Ña yanu Aras ak ña ko wër ña ngay sàbbaal di kañ seen Boroom, di ko gëm tey jéggalu ñi gëm naan ko : " Yaw suñu Boroom ! sa yërmaande yaatu na mana daj ñépp ak sa xam-xam. Kon jéggëlal ña daan tuub tey topp sa yoon wi te nga fegalleen mbugëlu Safara."
40,JÉGËLEKAT BA,8,"Yaw suñu Boroom ! Tàbballeen àjjana Aden ja nga leen digoon, ak képp ku baaxoon ci seeni baay aki maam, ak seeni soxna ak seeni sët, yaw yaa di boroom Kàttan, di ku Xereñ."
40,JÉGËLEKAT BA,9,"Te nga fegalleen [mbugëlu] ñaawtéef yi. Képp koo fegal [mbugëlum] ñaawtéef, Yërëm nga ko tigi ". Te loolu mooy texe gu mag ga."
40,JÉGËLEKAT BA,10,"Ña weddi nag ñoom dañu leen woo naan leen : " jéppig Yàlla moo gëna rëy ni ngeen jéppee seen bopp, ba ñu leen daan woo jëme leen ci ngëm dangeen daan weddi "."
40,JÉGËLEKAT BA,11,"ñuy wax naan : " Yaw suñu Boroom, rey nga ñu ñaari yoon, dundal nga ñu ñaari yoon : nangu nañu suñuy bàkkaar. ndax lii man nañu tee génn " ?"
40,JÉGËLEKAT BA,12," "Amul ndax bu ñu masaana woo Yàlla doŋŋ ngeen weddi ; bu ñu ko bokkaa lewaale ak leneen, ngeen gëm koo. (Tey jii), àtte ba Yàllaa ko yor, moo di ku Kawe, te di ku Màgg "."
40,JÉGËLEKAT BA,13,"Moo leen di won ay kéemaan, di leen wàcceel ndox, mu bawoo asamaan, ngen di ca xéewlu. Te ñay dellu [ca Yàlla] rekk ay fàttaliku."
40,JÉGËLEKAT BA,14,"Ñaanleen Yàlla, te jaamu Ko te sellalal ko diineem, doonte la neexul yéefër yi."
40,JÉGËLEKAT BA,15,"Moo kawey daraja, di Boroom Aras, Mooy sànni ruu ci ndigalam jëme ko ci ku ko soob ci jaamam ñi, ngir muy xuppe ci bisub Daje ba (Bis Pénc ba),"
40,JÉGËLEKAT BA,16,"bis bañuy feeñ seen dara du mana nëb bu Yàlla. Ana kan mooy boroom nguur gi, bis niki tey ? Yàlla, miy Kenn, di ab Notaakoon."
40,JÉGËLEKAT BA,17,"Bis niki tey, bakkan bu nekk dees na ko faye ca la mu daan fàggu. Tooñ amatul, Yàlla ku gaaw ab wàññ la."
40,JÉGËLEKAT BA,18,"na nga leen xupp ci bis buy jige si, ba xol yi di nekk ci put yi, (ngir tiit ak njàqare). Te bu boobaa tooñkat yi du ñu fa am xarit, mbaa ku leen di tinu ñu di ko topp."
40,JÉGËLEKAT BA,19,"Xam na worug ay gët, luy nëbbu ci biir dënn yi."
40,JÉGËLEKAT BA,20,"Yàlla mooy àtte ci dëgg, ña ñu koy bokkaaleel du ñu àtte dara. Te Yàlla kuy Dégg la, kuy Gis la."
40,JÉGËLEKAT BA,21,"Moo ndax da ñoo doxul ci suuf, tey seetlu mujug ña leen fi jiitu woon te ëppoon doole aki alal ? Yàlla faagaagaloon leen ngir seeni bàkkar. Te kenn manu leen woon fegal mbugëlu Yàlla mii."
40,JÉGËLEKAT BA,22,"Li ko waral, moo di ñoom seeni Yonnent, dañu leen daan indil ay lay yu leer ñu weddi. Yàlla daldi leen faagaagal, Yàlla boroom doole la di ku Tar mbugël."
40,JÉGËLEKAT BA,23,"Yónni woon nañu Muusaa ak suñuy laaya boole ko ak ay firnde yu leer,"
40,JÉGËLEKAT BA,24,"jëmële ko ca Firawna, ak xaamaana ak Qaaruuna. Ñuy wax naan : " Kii ab njibarkat bu di ! ab fenaakoon la ! ""
40,JÉGËLEKAT BA,25,"Ba mu àggee ca ñoom, indi ko baawoo fi ñun da ñoo wax ne : " reyleen doom yu góor ñi gëm ànd ak moom, te bàyyi jigéen ñi ñuy dund ". Pexey yéefër yi du dara ludul ci ag réer (lay tege)."
40,JÉGËLEKAT BA,26,"Firawna daldi wax ne : " Bàyyileen ma rey Muusaa. Na woo Boroomam ! Da may ragal mu soppi seen diine walla muy ger nit ñi di yàq réew mi "."
40,JÉGËLEKAT BA,27,"Muusaa [daldi] ne : " Maa ngi sàkku ci sama Boroom mu musal ma ci képp kuy rëy-rëylu, te gëmul bisub wañoo ba (Bis Pénc ba) "."
40,JÉGËLEKAT BA,28,"Mu am waaju gëm te bokk ca waa kër Firawna, daldi wax ne : " Ndax dangeena bëgg rey waa joo xam ne li mu wax lépp moo di ne : " Yàllaay sama Boroom " ? Te indil na leen ay firnde yu bawoo ca Yàlla. Su fekkee day fen, fenam ya du ko moy ; su waxee dëgg, ngeen dora xam ne li mu leen dig dana dal seen kow ". Te, Yàlla du gindi mukk fenkat buy yàq (waaja da doon nëbbu ngëmam) !"
40,JÉGËLEKAT BA,29," " Yéen samaw nit, tey yéena ngi gore, am lool doole ci kaw suuf si (réew yi). Waaye ana kan moo ñuy mana dimbali ci mbugëlum Yàlla su ñu digëlee ? " Firawna daldi ne : " Wanumaleen ludul li ma gis. Te it duma leen teg fudul ci yoonu njub "."
40,JÉGËLEKAT BA,30,"Ka gëmoon daldi waxaat ne : " Yéen samaw nit, ragal naa ci yéen lu mel ni bis ba farandoo ya doon xare."
40,JÉGËLEKAT BA,31,"Lu mel ni lëgg-lëggub nitu Nóoyin, ak Aad ak Samuud, ak ña leen mujjoon ". Te Yàlla bëggul ag tooñ ci jaamam ñi."
40,JÉGËLEKAT BA,32," " Éy yéen samaw nit, ragal naa ci yéen bisub wootante ba,"
40,JÉGËLEKAT BA,33,"Bis ba ngeen di wane sànku, te dungeen am ku leen di aar ci Yàlla ". ku Yàlla natt ci moom réer, kenn du ko mana gindi."
40,JÉGËLEKAT BA,34," " Yuusuf, indaloon na leen ay firnde yu leer naññ, te de ñu leen di sikki-sàkka ca la mu indiwoon. Ba mu faatoo, ngeen wax naan : " Yàlla yónniwaatul beneen Yonnent ginnaawam ". Noonu la Yàlla di réerale ñiy yàq tey sikki-sàkka."
40,JÉGËLEKAT BA,35,"Ñiy dàggasante ci laaya Yàlla yi, ci lu àndul ak firnde ju leen digël jéppi gu rëy lay doon ca Yàlla ak ña gëm. Noonu la Yàlla di fatte xolub képp kuy rëy-rëylu di ponkal."
40,JÉGËLEKAT BA,36,"Firawna wax na ne : " Yaw xaamaan, tabaxal ma ag tóoj : ndax amaana ma mana gis yoon ya,"
40,JÉGËLEKAT BA,37,"yooni asamaan yi, ndax ma mana yërndu Yàllay Muusaa ; te man sax ay fen laa ko jàppe ". Noonu la Firawna rafetloo jëfëm ju ñaaw joojee ; sorenaak dëgg lool ; te pexem Firawna du lenn ludul luy naaxsaay."
40,JÉGËLEKAT BA,38,"Waa ja gëmoon daldi wax ne : " Yéen samaw nit, toppleen ma. Ma gindileen jëmëleleen ci yoonu njub."
40,JÉGËLEKAT BA,39,"Yéen samaw nit, dundug àddina sii diir bu néew la, dundug àllaaxira nag mooy sax."
40,JÉGËLEKAT BA,40,"Képp kuy def ñaawtéef dees na ko fay kem la mu def ; waaye képp kuy def yiw, di góor mbaa muy jigéen, te fekk mu gëm, ñoom ñooy dugg Àjjana di fa jot xéewël yu amul waññ."
40,JÉGËLEKAT BA,41,"Éy yéen samaw nit, ana lan moo tax ma di leen woo jëme leen ci mucc, te yé en ngeen di ma woo jëmale ma Safara ?"
40,JÉGËLEKAT BA,42,"Yéena ngi may woo ngir ma weddi Yàlla di ko bokkaaleek lu ma amul benn xam-xam, te man maa ngi leen di woo jëme leen ci Yàlla miy boroom Kàttan, tey Jégëlaakoon ba."
40,JÉGËLEKAT BA,43,"Sikkuwul ne li ngeen may woo jëmale amuñu luy tax ñu war leena woo ci àddina sii waxantumaalaak ca àllaaxira. Te it ca Yàlla lañuy dellu, te itam yaqkat ya ñooy wa Safara."
40,JÉGËLEKAT BA,44,"Yàggatul ne dangeen fàttaliku ji lii ma leen di wax ; te wéer naa samay mbir ci Yàlla. Ndax, kuy Gis jaamam ñi la."
40,JÉGËLEKAT BA,45,"Yàlla fegal na ko ñaawtéef ya ñu doon fexe, daldi sóob njabootug Firwana gën jaa tari mbugël :"
40,JÉGËLEKAT BA,46,"ñu di leen, gaaral ci Safara suba ak ngoon. Bu Bis Pénc baa (da naa digle) : " Ñu dugël njabootug Firawna ca gën jaa tari mbugël "."
40,JÉGËLEKAT BA,47,"Bu keroogee bañuy xulóo ci Safara, ña néewoon doole di wax ña ca doon ay kilifa naan leen : " Ca àddina kat yéen lañu toppoon : kon ndax tey dangeen ñu fegal dara ci mbugëlum safara si ? ""
40,JÉGËLEKAT BA,48,"Ña ca doon ay kilifa te daan rëy-rëylu daldi ne : " ñun ñé pp kat, ñi ngi ci biir Safara ". Ndax Yàlla àtte na diggënte jaam ñi."
40,JÉGËLEKAT BA,49,"Ña nekk ca biir Safaraa ngay wax ña koy wàttu naan leen : " Ñaanleen seen Boroom mu woyofalal [ñu] doonte la sax benn bis lay doon ci mbugël mi "."
40,JÉGËLEKAT BA,50,"Wattukat ya neleen : " moo ndax, seeni Yonnent indiluñuleen woon ay lay yu leer naññ " ? Ñu ne : " Axakañ " ! Ñu waxaat ne [wattukat ya]: " Kon, ñaanleen " ! Ñaanug yéefër moom ag réer doŋŋ la."
40,JÉGËLEKAT BA,51,"ñun, Yàlla danañu dimbali (jox ndam), Suñuy Yonnent, ak ñi gëm, ci dundug àddina sii ak bu see de ya taxawee (Bis Pénc ba),"
40,JÉGËLEKAT BA,52,"bis ba nga xam ne tooñkat ya, seenug doglu ngànt du leen jariñ dara te am rëb dal na leen te it am nañu fa kër gu bon (soof)."
40,JÉGËLEKAT BA,53,"Indil Nanu, Muusaa njub, te donale Nañu giiru Banii-Israayiila, Téere ba,"
40,JÉGËLEKAT BA,54,"mu di njubak ug fàttali ngir ñu di woroomi xel."
40,JÉGËLEKAT BA,55,"Na nga muñ, (te xam ne) digub Yàlla dëgg la, te it na ngay jéggalu say bàkkar tey sàbbaal sa Boroom di ko sant, ci ngoon si ak ci suba si."
40,JÉGËLEKAT BA,56,"Ñay dàggasante ci laayay Yàlla ya ci lu àndul ak firnde yu ñu leen jox, rëy-rëylu doŋŋa nekk ca seen dënn ya. Te seen aajo du ca fajoo. Na ngay muslu ci Yàlla, moom Mooy aji Dégg, di aji Gis."
40,JÉGËLEKAT BA,57,"Bindug asamaan yeek suuf si moo gëna rëy bindug nit ñi. Waaye li ëpp ci nit ñi xamuñu."
40,JÉGËLEKAT BA,58,"Gumba niróowul ak njàc caar, ña gëm tey jëf yiw it niróowuñu ak ñiy def ñaatéef (kenn du leen gam-gamle). Néewaana bu ngeen fàttalikoo !"
40,JÉGËLEKAT BA,59,"Bis Pénc ba ; Luy dikk la : nàttable amu ca ; waaye li ëpp ci nit ñi gëmu ñu."
40,JÉGËLEKAT BA,60,"Seen Boroom nee na : " Wooleen ma, Ma wuyu leen. Ña nga xam ne, dañoo rëy-rëylu, lànk bañ maa jaamu, danañu dugg Safara ànd ak toroxtaane "."
40,JÉGËLEKAT BA,61,"Yàlla mi leen defal guddi ngeen di ci dallu, defal leen bëccëg bi it ngeen di ci mana gis (bay fàggu ji). Yàlla boroom Ngënéel la ci kaw nit ñi, waaye li ëpp ci nit ñi duñu sant."
40,JÉGËLEKAT BA,62,"Koo ku moo di Yàlla seen Boroom, Moo bind lépp. Amul jeneen Yàlla judul moom. Kon naka ngeen di lajje féew (ca yoonu Yàlla wu jub wa xocc) ?"
40,JÉGËLEKAT BA,63,"Noonu lañu daan weddi kàdduy Yàlla di dumóoyoo [yoonu] Yàlla."
40,JÉGËLEKAT BA,64,"Yàlla mi leen defal suuf si muy laltaay defal leen asamaan si muy mbaar mu móol leen rafetal seeni melo, - wërsëgal leen ci yu teey yi ! Koo koo di seen Boroom ; Yàlla barkeel na, Moom Miy Boroom àddina si!"
40,JÉGËLEKAT BA,65,"Mooy kiy dund. Amul jeneen Yàlla judul moom. Na ngeen koy jaamu, te di ko sellal diine ji. Cant ñeel na Yàlla, Miy Boroom àddina si !"
40,JÉGËLEKAT BA,66,"Waxal ne : " Tere na ñu ma, may jaamu li ngeen di jaamu te du Yàlla, waxtu wa ma ay lay yu leer nàññ digëlee te bawoo ci sama Boroom, te it digaléef na ma jébël sama bopp Yàlla miy Boroom àddina si "."
40,JÉGËLEKAT BA,67,"Mooy ki leen bind ci suuf, te jaarale leen ci toqu maniyy, ak ci lumbu deret door leena génne ngeen di ay xale mu def leen ngeen di ay mag yu wara maggat kumur, - amna ci yéen ñuy faatu balaa loolu lépp di am, - ku ca nekk it amna ab dig bu ñu ko àppal, ak it ngir ngeen xellu (xalaat)."
40,JÉGËLEKAT BA,68,"Mooy dundal mooy rey. saa su dogoo ci mbir, danaan ko : " nekkal ", mu daldi nekk."
40,JÉGËLEKAT BA,69,"Xanaa gisuloo ñiy dàggasante ci laayay Yàlla yi ni ñu leen di walbatee?"
40,JÉGËLEKAT BA,70,"Ñay weddi Téere ba (Alxuraan) ak li ñu yónnee suñuy Yonnent ; (waaye) danañu xala xam,"
40,JÉGËLEKAT BA,71,"jéng, yaa nga seen doq ñuy gëwéele"
40,JÉGËLEKAT BA,72,"ca biir ndox may wañax; ñu door leena yóbbu xoyom leen ca Safara."
40,JÉGËLEKAT BA,73,"Bu loolu jàllee ñu neleen : " Ana li ngeen daan bokkale"
40,JÉGËLEKAT BA,74,"bàyyi Yàlla (jaamuwuleen ko) ? " " Ñu tontu ne, réer nañu. ñun kay, lu jiitu tey, masunoo woo di jaamu dara ". Noonu la Yàlla di sànke yéefër ya."
40,JÉGËLEKAT BA,75,"Lii moo di peyug li ngeen daan bég ci suuf si (àddina), te du woon dëgg, ngeen daan ca maare."
40,JÉGËLEKAT BA,76,"Dugguleen ci wunti Safara te ngeen béel fa. Ña rëy-rëylu woon seenub dëkkuwaay bon na !"
40,JÉGËLEKAT BA,77,"Na ngay muñ. Digub Yàlla dëgg la. Amaana ñu wan la lenn ci li ñu leen di tëkkoo mbaa ñu faat la (balaa loolu di am) ñoom ñépp ci ñun la ñuy dellusi."
40,JÉGËLEKAT BA,78,"Yónni woon Nañu ay Yonnent yu la jiitu woon. amna ci ñu ñu la nettali ; amna ci ñu ñu la nettaliwul. Amul benn yonnent bu saña indi [kimaan laaya] ludul ne da ca am ndigëlul Yàlla. Saa su ndigëlul Yàlla agsee, mbir yépp àttewo ci dëgg ; fenkat yi daldi yàqule."
40,JÉGËLEKAT BA,79,"Yàlla mi leen defaral mala yi ngir ngeen di ci war te di ca lekk,"
40,JÉGËLEKAT BA,80,"te am ngeen ci ay njariñ ak it ngeen di ca faj ay aajo yu leen soxal. Ngeen di ca yéeg di ànd ak ñoom di war ci gaal yi."
40,JÉGËLEKAT BA,81,"Mu di leen won ay kéemaanam. Naka ngeen koy weddee ?"
40,JÉGËLEKAT BA,82,"Xanaa du ñu dox ci kaw suuf tey seetlu mujjug xeet ya leen jiitu woon ? ëppoon leen gënoon leen bari doole [aki jeexit] ci suuf si. Te lañu daan fàggu fegalu leen dara (taxut woon mu doy leen)."
40,JÉGËLEKAT BA,83,"Ba seen Yonnent dikkee indil leen ay lay yu leer nàññ, bokk na ca lañu xamoon. Lañu daan ñaawalaatee far sóor leen mujj leen talañ (faagaagal)."
40,JÉGËLEKAT BA,84,"Ba ñu gisee Suñu Kàttan, daldi nañuy wax naan : " Yàlla doŋŋ lañu gëm, te weddi na ñu lañu ko daan bokkaaleel "."
40,JÉGËLEKAT BA,85,"Seen ngëm googee jariñatuleen dara, ba ñu xasee ba gis tiis wa, muy àttey Yàlla ; Kem ni mu ko weyëlee woon ca jaamam ña. Foofee la yéefër ya di yàqulee tigi."
41,LAAYA YU ÑU FARAMFÀNCE,1,"xaa, Miim."
41,LAAYA YU ÑU FARAMFÀNCE,2,"[Ak solool] gu ñu wàcce mu bawoo ci Yëramaakoon bi, di Jaglewaakoon bi (yërmandéem)."
41,LAAYA YU ÑU FARAMFÀNCE,3,"Ab Téere bu ñu faramfànce ay laayam muy Alxuraan di ko [jàng] ci làmmiñu araab ngir aw nit ñuy xam,"
41,LAAYA YU ÑU FARAMFÀNCE,4,"di bégle tey xuppe. Ña ëpp ci ñoom dañoo dumóoyu ; du ñu (ko) dégg."
41,LAAYA YU ÑU FARAMFÀNCE,5,"Ñuy wax naan : " Suñuy xol dañoo muuru ci li nga ñuy woo jëmële, suñuy nopp dañoo saañu. Suñu diggënteek yaw kiraay da cee nekk, Defal li ngay def (yaw caag) ; ñun ñoo ngi def li ñuy def "."
41,LAAYA YU ÑU FARAMFÀNCE,6,"Waxal ne : " Man nit laa ni yéen. dañu may soloo waa ye seen Yàlla jenn Yàlla rekk la. Sàkkuleen tegu ca yoonam wu jub wa xocc te na ngeen sàkku njégël ". toskare ñeel na yéefër ya"
41,LAAYA YU ÑU FARAMFÀNCE,7,"ña dul génne asaka tey weddi (dikkug) Bis Pénc ba !"
41,LAAYA YU ÑU FARAMFÀNCE,8,"Ñiy gëm tey jëfu yiw danañu am pey gu dootul dogamtal."
41,LAAYA YU ÑU FARAMFÀNCE,9,"Waxal ne : " Ndax dangeen di weddi ki bind suuf si ci ñaari fan, ngeen di Ko sàkkal ay bokkaale ? Kooku moo di boroom àddina si,"
41,LAAYA YU ÑU FARAMFÀNCE,10,"Moo poose ay tundi doj ci kawam, def ca barke, (sakkan) mu doxal ca lépp luy yombal luy taxa mana dund ci diirub ñeenti fan. [Mooy tontul] képp ku la koy laaj."
41,LAAYA YU ÑU FARAMFÀNCE,11,"Ba mu éggalee la yemoo ca asamaan muy Saxar mu daldi wax asamaan ak suuf moom Yàlla ne : " Dikkleen, ci bu leen neexee, walla bu leen naqaree ". Ñu tontu ko ne : " Dikk nañu ci suñu coobare "."
41,LAAYA YU ÑU FARAMFÀNCE,12,"Dogal na ñay juróom-ñaari as amaan ci ñaari fan ci asamaan su ca nekk la muy liggéey. Te taaralal nañu asamaanu àddina si si gëna jige aki làmp [biddiw] ak di ko sàmm. Loolu mooy Dogalub (Yàlla) kiy boroom Kàttan, di ku Xam."
41,LAAYA YU ÑU FARAMFÀNCE,13,"Bu ñu dumóoyoo lànk, waxal ne ; " maa ngi leen di xupp ci ag dënnu dënnu gu mel ni ga daloon waa Aad ak Samuud "."
41,LAAYA YU ÑU FARAMFÀNCE,14,"Ba leen yonnenta ya digëlee, bawoo kanam ak ginnaaw, [daan leen digël]: " Ci ñuy jaamu Yàlla (ba ña jaamu leneen) ", ñuy wax naan : " Bu neexoon Yàlla, Mu wàcce ay Malaaka. Te sax ñun lii ñu leen yónni gëmuñu ko "."
41,LAAYA YU ÑU FARAMFÀNCE,15,"Waa Aad, rëy-rëylu ci suuf ci ludul dëgg, daan wax naan : " Ana ku ñu ëpp doole ? " (Di damu) ! Daan féttéerlu ci suñuy laaya."
41,LAAYA YU ÑU FARAMFÀNCE,16,"Bayal nañu ca ñoom ngelawul callmeer lu sedd guy ay fan yu nduxum, ngir mosal leen mbugëlum toroxtaane ci dundug àddina sii. Te mbugëlum àllaaxiraa gëna mana toraxal te it kenn duleen fa dimbali."
41,LAAYA YU ÑU FARAMFÀNCE,17,"Waa Samuud nag ñoom, gindi woon nañu leen ; waaye dañoo tànni ngumba bàyyi gindi ku (njub) dëng. Mbugalum doyadi fab leen muy peyug lañu daan fàggu."
41,LAAYA YU ÑU FARAMFÀNCE,18,"ñu daldi musël ña gëmoon tey ragal Yàlla."
41,LAAYA YU ÑU FARAMFÀNCE,19,"Bu keroogee bis bañuy pang nooni yàlla ya Jëme leen Safara di leen gur-gur."
41,LAAYA YU ÑU FARAMFÀNCE,20,"Bu ñu nee jaas agsi ci Safara, seeni nopp, ak seeni gët at seeni yaram dañuy doon ay seede ci li ñu daan def."
41,LAAYA YU ÑU FARAMFÀNCE,21,"Ñuy waxanteek seen deri yaram ya naan : " Ana lutax ngeen di seede ngir dugal ñu ? " (Der ya) tontu naan : " Yàlla miy wax loo lu nekk, Moo ñu wax loo. Te Moo leen sàkk cig njaalbéen te it ca Moom ngeen di dellu "."
41,LAAYA YU ÑU FARAMFÀNCE,22,"Te manuleen woon làqatu ba seeni nopp, ak seeni gët du caagéeni seen yaram (ñu seede dugël leen). Waaye dangeen defe woon ne Yàlla xamul lu bari ci li ngeen daa def."
41,LAAYA YU ÑU FARAMFÀNCE,23,"Loolu mooy seen nj ortu la ngeen jortoon ci Yàlla, moo leen faagaagal, ba ngeen xëy yàqule."
41,LAAYA YU ÑU FARAMFÀNCE,24,"Bu ñu xaaree, Safaraa di seen kër ; bu ñu sàkkoo njégël, kon duleen jégël."
41,LAAYA YU ÑU FARAMFÀNCE,25,"Boole Nañu leen ak ñu ñu lëkkëlool ñu taaralal leen la ca seen kanam ak sen ginnaaw (la ñuy jëf). Dogal ba dal ci seen kow, kem na mu ame woon ca xeet ya leen jiitu woon ci jinne yi ak nit ñi. Ñoom dañoo yàqule !"
41,LAAYA YU ÑU FARAMFÀNCE,26,"Ña weddi ngay wax naan : " Buleen déglu Alxuraan jii, te ngeen koy doyadil (di ko caaxaane) ndax amaana ngeen am ndam "."
41,LAAYA YU ÑU FARAMFÀNCE,27,"Danañu, mosal ña weddi mbugal mu tar te danañu leen faye la gëna ñaaw ca lañu daan def."
41,LAAYA YU ÑU FARAMFÀNCE,28,"Loolu, mooy peyug noonu Yàlla Safara mudi seen kër ga ñuy dëkk béel ca, muy peyug weddi ga ñu daan weddi suñuy laaya."
41,LAAYA YU ÑU FARAMFÀNCE,29,"Ña daan weddi dañuy wax naan : " Yaw suñu Boroom, wan ñu ña ñu daan réeräl ci jinne yi ak nit ñi, danañu leen def ci ron suñu ndëguy tànk, ngir ñu gëna soofe "."
41,LAAYA YU ÑU FARAMFÀNCE,30,"Ñiy wax naan : " Yàllaay suñu Boroom ", tey jéema tegu ci seen yoonu Boroom wu jub wa xocc, Malaaka yi dañuy wàcci ci ñoom naan leen. " Buleen jàq buleen ragal ; bégleen ci àjjana ja ñu leen daan dig."
41,LAAYA YU ÑU FARAMFÀNCE,31,"ñun (Yàlla) ñoo di seen wéeruwaay ci àddina di seen wéeruwaay ca àllaaxira ; te am ngeen fa lépp lu seen bakkan di wonnén ak lépp lu ngeen fay laaj,"
41,LAAYA YU ÑU FARAMFÀNCE,32,"(wàccuwaayu teraanga) bu bawoo ca Jéggëlekat ba, di ab Jaglewaakoonu yërmande "."
41,LAAYA YU ÑU FARAMFÀNCE,33,"Ana kan moo gëna rafet ay wax kuy woote jëme ci Yàlla, tey jëf yiw tey wax naan : " Ci jullit ñi laa bokk ? ""
41,LAAYA YU ÑU FARAMFÀNCE,34,"Lu rafet ak lu ñaaw du ñu yem. Na ngeen jiñe (ab safaan) ci lu baax ; soo ko defee ki nga gënoona noonoo dafay jekki di sa xaritu benn bakkan."
41,LAAYA YU ÑU FARAMFÀNCE,35,"Lii nag kenn du ko am kudul ñuy muñ kenn it du ko am kudul boroom cër bu duun."
41,LAAYA YU ÑU FARAMFÀNCE,36,"Amaana leeg-leeg bu la saytaane jaxjaxee (waaye bu boobaa), na nga sàkku ci Yàlla mu mësal la ; Moo di, aji Dégg ja, aji xam ja."
41,LAAYA YU ÑU FARAMFÀNCE,37,"Bokk na ci ay kéemaanam, guddi ak bëccëg, ak jant beek weer wi : buleen sujuudal jant bi, waxantumalaak weer wi, waaye na ngeen di sujuud ngir Yàlla mi leen bind, ndegam Moom ngeen di jaamu."
41,LAAYA YU ÑU FARAMFÀNCE,38,"Bu ñu rëy-rëyloo, Malaaka ya nekk ca sa Boroom ñoom dañuy sàbbaal, guddeek bëccëg, te duñu ko bàyyi !"
41,LAAYA YU ÑU FARAMFÀNCE,39,"Bokk na ci Ay kéemaanam ng ay gis suuf si mu ne ndàpp (wow koŋŋ). Saa su ñu ci wàccee ndox, mu funki màgg. Ki koy dundal (di ci def gàncax) mooy dekkal ñi dee, Moom man na Lépp lu ne."
41,LAAYA YU ÑU FARAMFÀNCE,40,"Ñiy jéema soppi samay laaya (Alxuraan) manuñu nooraan. Moo ndax ku ñu sànni ca safara moo gën walla kuy dikk bu Bis Pénc baa ànd ak ug wóolu ? Defleen lu leen soob moom kuy gis la li ngeen di def ;"
41,LAAYA YU ÑU FARAMFÀNCE,41,"Ñay weddi Alxuraan ba mu leen dikkee ak li mu leen di fàttali dees na leen mbugël te Téere bii Téere bu Kàttanu la."
41,LAAYA YU ÑU FARAMFÀNCE,42,"Ay caaxaan [du ko dikke fenn], du ci kanamam mbaa ci ginnaawam : dañu koo wàcce mu bawoo ca (Yàlla) miy aji Xereñ, di Yayoowaakoonu cant."
41,LAAYA YU ÑU FARAMFÀNCE,43,"Deesula wax lenn lu ñu waxutoon Yonnent ya la jiitu woon. Sa Boroom, ku Am njégël la te di Boroom mbugël mu mitti."
41,LAAYA YU ÑU FARAMFÀNCE,44,"Bu ñu ko defoon muy weneen làkk wu dul araab, danañuy wax naan : " Ana lutax faramfànce wu ñu ay laayaam? Yonnentub araab ak làkk wudul araab (ñu muy ame)? " Waxal ne : " njub la ak saafara, ñeel ñi gëm ". Ñi gëmul nag ñoom, ay saañ nekk ci seeni nopp def ngumba ci seeni (gët xel) ; te ñoom na nga leen di woowe ca barab bu sori."
41,LAAYA YU ÑU FARAMFÀNCE,45,"Joxoon Nañu Muussaa Téere ba. Mu am ñu ca wuute. Bu ca sa kàddug Boroom jiituwul woon, dana fekk ñu àtte woon seen diggënte. Te it ñoom, ñi ngi sikki-sàkka ci ay mbiram."
41,LAAYA YU ÑU FARAMFÀNCE,46,"Képp kuy jëf yiw, boppam la koy defal. Képp kuy jëf ñaawtéef it, te ci kawam lay dal. Sa Boroom, du tooñ, benn jaamam."
41,LAAYA YU ÑU FARAMFÀNCE,47,"Ca moom la xam-xamu Waxtu wa di dellu (moom rekk xam). Amul menn meññat muy génn ciw xottam, amul it jenn jigéen juy ëmbu walla muy imbi ludul amna ca xam-xam bu mat sëkk. Te bu keroogee bis ba mu leen di woo naan : " Ana ña ngeen ma daan bokkaaleel ? ", ñu naan ko: " ñoo ngi lay birëlal ne kenn seede wu ko ci ñun " !"
41,LAAYA YU ÑU FARAMFÀNCE,48,"Lañu daan jaamu ca àddina réer leen ; ñu daldi xam nag ne am atuñu rawukaay."
41,LAAYA YU ÑU FARAMFÀNCE,49,"Nit du bàyyi du yoqat ci di sàkku di ñaan aw yiw. Waaye saa su ko lor dalee, mu di ku yàkki, kuy yoqat."
41,LAAYA YU ÑU FARAMFÀNCE,50,"Saa su ñu ko musalee yërmande ju bawoo ci ñun, ginnaaw lor ja ko laaloon, muy wax naan : " lii maa ko yayoo ! Te sax fooguma ne saa dana taxaw. Te it su ñu ma delloo ca sama Boroom, li ma fay fekk, mooy dàqati ". Danañu xibaar yéefër ya lañu daan jëf te dana ñu leen musal ci mbugël lu diis gànn (miti)."
41,LAAYA YU ÑU FARAMFÀNCE,51,"Su ñu mayee nit xéewël, mu dumóoyu daldi féew. Waaye saa su ko lor laalee, muy ñaan ñaan yu gudd."
41,LAAYA YU ÑU FARAMFÀNCE,52,"Waxal ne : " Xanaa gisuleen ? Alxuraan jii ca Yàlla la bawoo ngeen weddi ko ; ana kan moo gëna réer kuy nekk ci teqalikoo gu sore (faasaloo) ? ""
41,LAAYA YU ÑU FARAMFÀNCE,53,"Danañu leen won suñuy kéemaan ci déeléey asamaan ak ci seen bopp, ba bañuy gindi ku ci xam ne (Alxuraan), mooy dëgg tigi. Xanaa kay war na laa doy rekk ci sa Boroom ne moom seede la ci lépp ?"
41,LAAYA YU ÑU FARAMFÀNCE,54,"Ñoom xanaa ña ngay sikki-sàkka, ci dajeek seen Boroom ? Te Yàlla moom peeg na lépp lu ne."
42,DIISÓO BA,1,"xaa, Miam."
42,DIISÓO BA,2,"Ayn, Siin, Qaaf."
42,DIISÓO BA,3,"Noonu la la Yàlla, miy boroom Kàttan, tey ku Xereñ, di soloo ay ndigëlam, kem ni mu ku defe woon ca Yonnent ya la jiitu woon."
42,DIISÓO BA,4,"Moo moom li nekk ci asamaan yeek suuf si. te mooy Kooku, di aji Màgg ji,"
42,DIISÓO BA,5,"Asamaan yi dañuy xawa foq bu Malaaka yi di sàb baal di kañ seen Boroom, tey jéggalul ñi nekk ci kaw suuf si. te Yàlla tigi mooy Jéggëlaakoon bi, di Jaglewaakoon bi yërmandéem."
42,DIISÓO BA,6,"Ñuy wut ay wéeruwaay yu dul Yàlla, Yàllaa ngi leen di fuglu. Te yaw (Muxammad) du yaay lijjanti seen mbir."
42,DIISÓO BA,7,"Noonu lañu la soloo (Alxuraan jiy làmmiñu araab), ngir nga xupp ci ndayi dëkk ya (waa Màkka) ak dëkk ya ko wër ak it nga waar leen ci Bisub daje ba, - (bis pénc ba) sikkuwul bu boobaa - Ab kurél dafay nekk ca àjjana beneen kurél ba nekk ca biir Safara."
42,DIISÓO BA,8,"Su sooboon Yàlla, Mu def leen wenn xeet. Waaye Mooy dugël ku Ko neex ci biir yërmandéem. Te tooñkat yi nag ñoom duñu am wéeruwaay, waxantumalaak ku leen di dimbali."
42,DIISÓO BA,9,"Walla ñoom dañoo far am wéeruwaay yu dul Yàlla ? Wéeruwaay tigi mooy Yàlla ; te mooy dekkal ñu dee woon ña te moo di ki man lépp lu ne."
42,DIISÓO BA,10,"Te lépp lu ngeen am ag juuyoo, Yàlla yor àtte ba. Koo koo di Yàlla sama Boroom; ci Moom laay wéeru te it moom la doyloo."
42,DIISÓO BA,11,"Moo sàkk asamaan yeek suuf si. Defaralal na leeny soxna [jële ko] ci seeni jëmm ak ay mala yu di ay tóollént ( góor ak jigéen); te ci loolu la leen di yokki (jurante). Amul lenn lu mel ni moom (Yàlla) ; mooy aji Dégg, di aji Gis."
42,DIISÓO BA,12,"Moo ame caabi [ndami] asamaan yeek suuf si. Mooy yaatalal wërsëg ku ko soob, moo ko koy xatalal it. Te, Moo di ku xam lépp lu nekk."
42,DIISÓO BA,13,"Diine ji mu tëral (ngeen war koo dund), mooy la mu dénkoon Nóoyin, ak lañu la soloo (yaw Muxammad), ak li ñu dénkoon Ibraayma, ak Muusaa ak Iisaa(te moo di) : " na ngeen taxawal diine; te buleen cay teqalikoo ". Li ngeen di woo bokkaalekat yi bëg leen caa jëmële dafa diis ci ñoom lool. Yàlla mooy jigeel boppam ku ko soob te it mooy gindi képp ku koy jébbël boppam."
42,DIISÓO BA,14,"Xam-xam da leena digël ba noppi ñu doora teqalikoo (ngir bew ak kujje) ga nekk ci seen diggënte. Du gan kon ak li Yàlla xasa joxe dig ba (Bis Pénc), kon dees na àtte seen diggënte (fii ci àddina). Te ña ñu donale woon Téere ba seen ginnaaw, ña,nga cig sikki-sàkka gu yéeme (lënt)."
42,DIISÓO BA,15,"Kon na ngay woo (nit ñi) jëme leen ci diine jooju ; te na ngay tegu ca yoon wu jub wa xocc ni ñu la ko digële ; te bul topp mukk seen bànneex ; te na nga wax ne : " Gëm naa lépp lu Yàlla wàcce mu di ab Téere, te digaleef na ma may maandu ci seen diggënte. Yàlla moo di sama Boroom. Te it Yàlla danañu dajale ñun ñépp te ca moom la ñépp di mujj "."
42,DIISÓO BA,16,"Ñiy diiŋat mbiri Yàlla, ginnaaw ba ñu ko nangulee, seenu lay la naaxsaay la ca Yàlla. Te mer dal na ci seen kaw ñu am mbugël mu tar."
42,DIISÓO BA,17,"Moo di Yàlla mi wàcce Téere ba ci dëgg, ak nattukaay ba (balaas ya). Ana loo ci xam ? te amaana waxtu wa di lu jigeñ ?"
42,DIISÓO BA,18,"Ña ko gëmul ña nga koy yàkkamti ; waaye ña gëm ñoom dañu koy ragal te xam nañu ne mooy dëgg tigi. Ñay werante ci mbirum waxtu wa (Bis Pénc ba) ña nga ci réer gu sore."
42,DIISÓO BA,19,"Yàlla kuy ñeewanti jaamam ñi la. Mooy wërsëgël ku ko soob. te moo di boroom Doole ja, boroom Kàttan ga."
42,DIISÓO BA,20,"Képp ku namm ruuj [toolu] dundug àllaaxira, Danañu ko dollil ruujeefam. Képp it ku namm ruuj [toolu] dundug àddina, Danañu ko nangul ; waaye du am benn cër ca àllaaxira."
42,DIISÓO BA,21,"Am ñoom da ñoo am bokkaale yu leen tërëlal diine ju bokkewul ak li Yàlla digle ? Du gan kon, ak kàddu gu xas jib ba noppi, kon àtteef na seen diggënte. Te tooñkat ya ñoom am nañu mbugël mu mitti."
42,DIISÓO BA,22,"Danga gis tooñkat ya ñu tiit lool ngir lañu daan def, (mu di mbugël) muy dal ci seen kaw. Waaye ña gëmoon te daan def yiw, ñoom ña nga ca biir dëri àjjana ya, ñu fay am lañu bëgg ci seen Boroom. Loolu moo di ngëneel la gëna rëy !"
42,DIISÓO BA,23,"Loolu moo di [xibaar bu neex] bi Yàlla di bégale jaamam ña gëm tey jëf yiw ! waxal ne : " Du ma leen laaj genn pey ludul dëgëral gi ci diggënte ag mbokkoo ". Képp ku def lu rafet, Danañu ko ko dollil lu gëna rafet (mu di ab neexal). Yàlla jégëlaakoon la kuy sant la (delloo njukël)."
42,DIISÓO BA,24,"Walla ñu daan wax naan day duural Yàlla ay fen. Bu neexoon Yàlla, Mu fatt sab xol. Yàlla dana (raaf, far) lépp luy neen. Te dana dëgëral dëgg ci ay kàddoom moom xam na li làmbu ci dënn yi."
42,DIISÓO BA,25,"Mooy kiy ndangu tuub ci jaamam ñi, tey jéggale ñaawt éef yi tey xam li ngeen di def."
42,DIISÓO BA,26,"te it mooy nangul ñi gëm tey jëf yiw di leen xeewël, yéefër yi nag ñoom amna ñu mbugël mu tar."
42,DIISÓO BA,27,"Bu Yàlla yaatalaloon wërsëg jaamam [ñépp], kon dañuy bew ; ba tax na, mu di ko wàcce di ko yemale na mu ko soobee. Ndax Yàlla ku Xàmmee la kuy Gis la Jaamam ñi."
42,DIISÓO BA,28,"Moo (leen) di wàcceel taw ginnaaw bu ñu yàkke xont, te mooy tasaare Yërmaandeem. Mooy Kilifa gi, di Yayoowaakoonu cant."
42,DIISÓO BA,29,"Bokk na ci ay kéemaanam bindug asamaan yeek suuf ak ndundët yi mu tasaare (ñuy dugg at). Te man na leen dajale saa su Ko soobee."
42,DIISÓO BA,30,"Bépp lor ju leen dal yéena ko jëf. Yàlla dafay jéggale yu bari."
42,DIISÓO BA,31,"Munuleena raw Yàlla ci suuf si ; te it du ngeen am geneen kilifa, waxantumalaa ndimbal kudul Yàlla."
42,DIISÓO BA,32,"Bokk na ci ay kéemaanam (firndéem), gaal yuy daw ci géej, tollu ni ay tundu doj."
42,DIISÓO BA,33,"Su ko neexee, Mu téye ngilaw, ñu ne tekk ca ndox ma. Ay kéemaan na ngi ci biir loolu ngir [nit] kuy muñ tey sant (dello njukël)."
42,DIISÓO BA,34,"Walla, mu mbugël leen ci seeni jëf. Tey jéggële lu bari."
42,DIISÓO BA,35,"Ñiy diiŋat suñuy firnde it danañu xam ne du ñu mana am rawtukaay."
42,DIISÓO BA,36,"Lii ñu leen jox lépp [ci alal] bànneexu dundug àddina rekk la ; waaye la nekk ca Yàlla moo gënn te moo gëna sax ngir nit ñi gëm tey doyloo seen Boroom,"
42,DIISÓO BA,37,"ñiy wattandiku bàkkaar yu maga mag yi ak ñaawtéef yi, te saa su ñu meree jéggale,"
42,DIISÓO BA,38,"ñiy nangul seen boroom, ak taxawal Julli, ak di disóo seen mbir ci seen diggënte, tey joxe ci lañu leen wërsëgël (seeni alal),"
42,DIISÓO BA,39,"ña nga xam ne, saa su ag tooña mee, ñu saafara ko (fayu)."
42,DIISÓO BA,40,"Lu bon lu bona koy fay ni moom. Waaye kuy jéggële tey yéwénal (na xam ne), Yàllaay warloo peyam. Te Yàlla du safoo tooñkat ya !"
42,DIISÓO BA,41,"Ñay fayu ginnaaw ba ñu leen tooñee, ñooñu kenn amul ci ñoom aw yoon ;"
42,DIISÓO BA,42,"Ña yoon wara dal ci seen kaw kay ñoo di, ñay tooñ nit ñi, di xaabaabal ci ludul dëgg ci suuf si : mbugël mu mettee leen di xaar."
42,DIISÓO BA,43,"Képp kuy muñ tey jéggële, man na ñu koo limaale ca ñu dogu ña."
42,DIISÓO BA,44,"Képp ku Yàlla xas réerël dootul am kilifa gu koy mana aar kudul Yàlla. Danga gis tooñkat ya bu ñu gisee mbugal ma dañuy wax naan : " Fu ñuy ame pexe mu ñuy delloo [àddina] ? ""
42,DIISÓO BA,45,"Danga leen gis ñu di leen gaaral ca kanam Safara, ñu boole tiit ak gàc ce, ña ngay xoole ne xeww di rummi, ña gëm ña ngay wax naan : " ña yàqule tigi, ñooy ñi ñàkk seen boop ak seenug njaboot bu Bis Pénc baa ". Tooñkat ya nekk ci mbugël mu sax."
42,DIISÓO BA,46,"Amuñu ay wéeruwaay yu leen mana dimbali wudul Yàlla (ndax) képp ku Yàlla réer ël mu sànku."
42,DIISÓO BA,47,"Wuyuleen wooteb Yàlla bi balaa bis di ñëw boo xam ne kenn du ko mana fomm te it kenn du ca mana làqu Yàlla. Te it bu keroogee (Bis Pénc ba), dungeen mana miim (seeni bàkkaar)."
42,DIISÓO BA,48,"Bu ñu dumóoyoo, Yónniwunu la ngir nga di leen sàmm : yaw jottali doŋŋ la war. Te ñun saa su ñu musalee nit ki yërmaande, mu bég ca maare ; waaye saa su ko lor dabee ju mu fàggul boppam, muy xarab di xund !"
42,DIISÓO BA,49,"Yàllaa moom nguurug asamaan yeek suuf si. mooy bind lu ko soob. Mooy may ku Ko soob ay doom yu jigéen, mooy may it ku Ko soob ay doom yu góor,"
42,DIISÓO BA,50,"walla mu di ko def njaxas ñu di góor ak jigéen ; Mooy def it ku Ko soob jaasir. Yàlla aji Xam la boroom Doole la."
42,DIISÓO BA,51,"Yàlla du waxanteek kenn nit ludul ci soloo, walla ci ginnaaw kiiraay, walla mu yabal ndaw (Malaaka) mu di ko soloo, lu ko soob, ci ndigalul Yàllal. Yàlla aji Kawe la aji Xereñ la."
42,DIISÓO BA,52,"Noonu la ñuy soloo ci yaw [Alxuraan] ci Suñu ndigël. amoo woon benn xam-xam ci Téere bi du caagéene ngëm; waaye def leer di ci gindi ku ñu soob ci suñu jaam ñi. Te yaw it da ngay gindee jëme ci yoon wu jub wa xocc,"
42,DIISÓO BA,53,"yoonu Yàlla ji moom asamaan yeek suuf si ak li ci seen biir. Ca dëgg-dëgg ca yàlla la mbir yépp di mujj."
43,XOYXOYAL BA,1,"xaa, Miim."
43,XOYXOYAL BA,2,"Ci Téere bu leer bu !"
43,XOYXOYAL BA,3,"Def Nañu ko Alxuraan ci làmmiñu araab ndax amaana ngeen xellu (xalaat)."
43,XOYXOYAL BA,4,"Nekk na fi ñun, ca ndayi Téere ba (Allawxul maxfuus), kawe lool fees dell ag ràñnee."
43,XOYXOYAL BA,5,"Moo ndax ! Dañu leen di jox [Alxuraan] te fekk ngeen di ay yàqkat ?"
43,XOYXOYAL BA,6,"Aka bari lu ñu yónni ci ay Yonnenta ca ña jiitu woon !"
43,XOYXOYAL BA,7,"amul Yonnent bu masa ñëw te yéjjiwuñu ko (ñaawal)."
43,XOYXOYAL BA,8,"Faagaagal na ñu ña leen ëppoon doole ! Xam ngeen xibaari ña jiitu woon."
43,XOYXOYAL BA,9,"Te soo leen laajee : " Kan moo bind asamaan yeek suuf ? " Dañu naan : " Yàlla, miy boroom Kàttan di ku Xam moo leen bind "."
43,XOYXOYAL BA,10,"Yàlla mi leen defal suuf si muy laltaay defaral na leen ci ay yoon ngir ngeen man cee ginduku ;"
43,XOYXOYAL BA,11,"Mooy kiy wàccee am ndox ci asamaan si di ko yemale Ñu di ca naatal ay dëkk yu bekkooroon. noonu it ngeen di dekkiwaate ;"
43,XOYXOYAL BA,12,"Moo bind tóolent yépp, defaral ay gaal, amal yu ngeen di war,"
43,XOYXOYAL BA,13,"ngeen di def ñoŋŋ ca kaw, ngeen di fàttaliku xéewali Yàlla, su ngeen yemoo ca kaw ne ñoŋŋ, te it na ngeen di wax naan : " Tudd nañu sellug ki ñu tàggatalal lii (wépp waruw aay) te manalu ñu ko woon suñu bopp."
43,XOYXOYAL BA,14,"Te dañuy wëlbatiku jëm ci suñu Boroom "."
43,XOYXOYAL BA,15,"Nit ñi dañuy mbokkale yàlla ak lenn ci jaamam ñi. Te nit xarabaatekat la bu bir !"
43,XOYXOYAL BA,16,"Am Yàlla moom dafa jàpp ci li mu bind aw jigéen def leen ñu di doomam ba eggal yéen mu tànnal leen ay doom yu góor ? (mukk amul)"
43,XOYXOYAL BA,17,"Te kat, saa su ñu bégëlee kenn ci yéen ak la Yàlla doon misaal (doom ju jigéen), xar - kanamam ba daldi ñukku muy fuuñ-fuuñi (mer)."
43,XOYXOYAL BA,18,"Moo ndax ! Duul ne (jigéen) mooy màgg ci gànjaroo takkaay, te joŋewul ci dàggasante ?"
43,XOYXOYAL BA,19,"Ñuy def Malaaka ya di ay jaamu Yàlla [aw jigéen] ! moo ndax baleen Yàlla di sàkk dañu koo teewe woon ? Danañu bind lañu seede ; laaj leen ko (ba xam lu ñu ca xam)."
43,XOYXOYAL BA,20,"Dañuy wax naan : " Bu neexoon Yàlla du ñu leen jaamu ". Waaye amuñu ca benn xam - xam ; dañuy foog doŋŋ."
43,XOYXOYAL BA,21,"Walla, dañu leen joxoon ab Téere ca la ko jiitu woon ba tax ñu ŋoyoon ca ?"
43,XOYXOYAL BA,22,"Li ñu wax kay moo di : " Fekkoon nañu suñuy maam am diine, kon nag (wat ci watiit) ñoom la ñuy toppandoo "."
43,XOYXOYAL BA,23,"(Noonu it la daan deme) ndax masunoo yónni waa ab xuppekat (waaraatekat) cib dëkk ludul ne ne kilifa ya dañuy wax naan : " Suñuy maam amoon nañu diine te ñun ñoom la ñuy roy "."
43,XOYXOYAL BA,24,"Mu wax leen ne : " Ndax indilu ma leen lu gëna jub la seen baay ya nekkoon ? " Ñu tontu ne ko : " ñun kat gëmu ñu lii ñu la yónni "."
43,XOYXOYAL BA,25,"ñu daldi fayu ca seen kaw. Xoolal (settantal) naka la mujjug weddikat ya deme."
43,XOYXOYAL BA,26,"(Fàttalikul) Ibraayma ba mu waxee baayam aku nitam : " Man mii ku deñ laa ci lii ngeen di jaamu,"
43,XOYXOYAL BA,27,"ba mu des (Yàlla) mi ma sàkk bind ma, te moo may gindi "."
43,XOYXOYAL BA,28,"Mu def (dénkaane boobu) muy kàddu guy sax ginnaawam. Ngir amaana ñu dellu (di jëfe seeni xel) ?"
43,XOYXOYAL BA,29,"Waaye xéewaloon naa ñooñee ak seeni maam, Ba dë gg ga (Alxuraan) digël leen ànd ak Yonnent buy leeral."
43,XOYXOYAL BA,30,"Ba leen dëgg ga digëlee, dañoo wax naan : " Lii daal ag njibar la te ñun ay fen lañu ko jàppe "."
43,XOYXOYAL BA,31,"Ñuy wax it ne: " Cëy Alxuraan jii bu wàccoon ci nit ku tekki te dëkk ci benn ci ñaari dëkk yi ? " (Taayif, Màkka) (al Waliidu ibn almuqiira) walla (Urwatu ibn masuud)."
43,XOYXOYAL BA,32,"Moo ndax ñoom ñooy séddële yërmaandey sa Boroom ? Te ñun dey ñoo leen di séddale seenub dundu ci àddina te it tooñkat ya ñennat ci ñoom, teg na leen ca kaw ña ca des ngir ñuy yilifante. Waaye yërmaandey sa Boroom, moo gën fuuf, li ñuy dajale."
43,XOYXOYAL BA,33,"Su nit ñi doonoon wenn xeet, kon Dinanu defaral ñiy weddi Yàlla, seeni kër am ay xàddi xaalis ak ay ker-keraan ñu di ca yéege ;"
43,XOYXOYAL BA,34,"seen kër ya amna ay wunt ak ay lal ñu di ca sóonu,"
43,XOYXOYAL BA,35,"ak ay xoyxoyal. loolu lépp du lenn ludul bànneexu dundug àddina, te àllaaxiraa, nga fa sa Boroom, ngir ñu ragal Yàlla."
43,XOYXOYAL BA,36,"Képp kuy sori aka dumóoyu tudd Yàlla (fàttaliku) Yëramaakoon bi, Danañu ko booleek Saytaane su mu lëkkalool."
43,XOYXOYAL BA,37,"Te ñoom Dañu leen dëdaleek yoon (wu jub wa xocc), te ñu foog ne dañoo gindiku."
43,XOYXOYAL BA,38,"Ba ne seef agsi ci ñun dey, daldi wax ne: " Aka neexoon ! Suñu diggënte soriyaantoo ni [Pénkook Suwu] ! " – Ndaw lëkkëloo bu bon !"
43,XOYXOYAL BA,39,"Loolu lépp du leen jariñ lenn tey jii – ginnaaw ba ngeen tooñee – yéen ay bokk yem ca biir mbugël ma."
43,XOYXOYAL BA,40,"Moo ndax yaw man ngaa déggloo ku tëx mbaa nga mana gindi ku gumba mba ku nekk ci réer gu tar ?"
43,XOYXOYAL BA,41,"Benn ñu yóbbu la nga [dee] ñu daldi fayu ci ñoom ;"
43,XOYXOYAL BA,42,"Walla ñu wan la lañu leen digoon ñoom ; am Nañu Kàttan ci seen kaw de."
43,XOYXOYAL BA,43,"Jafandikul ci li ñu soloo ci yaw yaa ngi ci yoon wu jub xocc wa."
43,XOYXOYAL BA,44,"Dëgg-dëgg [Alxuraan] fàttaliku la ngir yaw ak saw nit. Te it deefna leen ko laaj."
43,XOYXOYAL BA,45,"Laajal Yonent yi ñu jëkkoona yónni ñu jiitu la, ba xam ndax defaroon Nañu Yàlla, ju bokkul ak yëramaakoon bi, ju ñuy jaamu ?"
43,XOYXOYAL BA,46,"Yónni woon Nañu Muusaa ak Suñuy kéemaan, ci Firawna ak gàngooram ga. Mu neleen: " Man ndawul Boroom àddina si laa "."
43,XOYXOYAL BA,47,"Ba mu dikkee ca ñoom ànd ak Suñuy firnde (kéemaan), ndeketeyoo dañu koy reetaan."
43,XOYXOYAL BA,48,"Kéemtaan gu mujja ñëw ëpp ga ko jiitu woon. Ba noppi ñu toftal ca teg léen ay jafe-jafe, ngir amaana ñu dellu ginaaw."
43,XOYXOYAL BA,49,"Ñu wax (Muusaa AS) ne ko : " Éy njibarkat ! Ñaanal ñu sa boroom ci li nga séq ak moom ( mu teggil ñu jafe-jafe yi). Soo ko defee ñu jubook yaw "."
43,XOYXOYAL BA,50,"Ba ñu teggee jafe-jafe ya, da ñoo tiri lépp lañu digéwoon."
43,XOYXOYAL BA,51,"Firawna daldi dajale aw nitam neleen: " moo sama gaa ñi ! Ndax moomu ma nguurug Misra ak dex yii di dawdawaan ci sama ron? Xanaa du ngéen gis ?"
43,XOYXOYAL BA,52,"Xanaa man sax maa wara gën waaju doyadi jii nga xam ne xawuta mana wax ( lu nit di xam )?"
43,XOYXOYAL BA,53,"( Lii muy woote su doon dëgg) Kon ñu takkal ko lami wurus? Walla mu lëngook ay Malaaka? ""
43,XOYXOYAL BA,54,"Mu fëkk xeli nit ña ñu daldi ko topp génn ci diine."
43,XOYXOYAL BA,55,"Ba ñu ñu merloo, ca lañu fayyoo labal ñoom ñépp."
43,XOYXOYAL BA,56,"ñu def leen ñu di am njàng ci ñiy xalseta dikk ëllëg."
43,XOYXOYAL BA,57,"Ba ñu jëlee misaal ci Iisaa doomi Maryaama, saw nit dañoo daldi dumóoyu,"
43,XOYXOYAL BA,58,"Ñu daldi wax ne : " Ndax suñuy Yàlla ñoo gën, walla moom sax ? " Ay werante rekk lañu fi indi. Te sax ñoom ay niti tafaar la ñu."
43,XOYXOYAL BA,59,"Moom de (Muusaa) ab jaam rekk la bu ñu jox xeewal def ko muy roytéef ci wa Bani Israayiil."
43,XOYXOYAL BA,60,"Bu ñu sooboon, ñu def ci yéen ay Malaaka yuy ayayloo ci kaw suuf si."
43,XOYXOYAL BA,61,"Te firnde lay doon ci (Bis Pénc ba) waxtu wa. Buleen ci am sikki-sàkka. Te na ngeen ma topp : yoon wu jub xocc waa ngi nii."
43,XOYXOYAL BA,62,"Buleen nangu mukk Saytaane di leen wëlbati ! Ndax seenub noon la (bu nëbbutuwul) fes."
43,XOYXOYAL BA,63,"Ba Iisaa dikkee and aki firnde, nee na leen : " Indil naa leen xam-xamu xereñ ak it ngir ma leeralal len lenn ci li ngeen di juubuu. Ragalleen Yàlla te topp ma."
43,XOYXOYAL BA,64,"Yàlla moo di sama Boroom di seen Boroom. Na ngeen ko jaamu. Lii mooy yoon wu jub wa xocc."
43,XOYXOYAL BA,65,"Kurél ya juuyoo ci seen biir. Ña daan tooñ toskare nañu ci mbugëlu bis bu mitti !"
43,XOYXOYAL BA,66,"Moo ñoom ndax xaaruñu ludul (Bis Pénc ba) waxtu wa mu naan jaseet ci seen kaw, bett leen te du ñu ko yëg ?"
43,XOYXOYAL BA,67,"Ña xaritoo woon, bu keroogee ñennat ci ñoom, ay noon la ñuy doon ; lu ca dul ñay ra gal Yàlla."
43,XOYXOYAL BA,68," " Éy yéen Sama jaam ñi ! tey jii buleen tiit ; mbaa ngeen di jaaxle,"
43,XOYXOYAL BA,69,"Ña gëmoon Suñuy kàddu te doonoon ay jullit,"
43,XOYXOYAL BA,70," " Dugguleen àjjana, yéen ak seeni soxna, dañu leen fay berndeel "."
43,XOYXOYAL BA,71,"Dañu leen fay wër ak booli wurus aki kopp ; def lépp lu bakkan di wonnen ay gët di ko bànneexoo ; - " te dangeen fay béel."
43,XOYXOYAL BA,72,"Loolee mooy àjjana ja ñu leen donale ci la ngeen daan jëf."
43,XOYXOYAL BA,73,"Am ngeen fa ay fuytéef yu bari ngeen di ca lekk "."
43,XOYXOYAL BA,74,"Tooñkat yaa ngi, ci biir mbugalum Safara béel ca,"
43,XOYXOYAL BA,75,"kenn duleen ko masa woyafal te dañu naan fa xuum ne muq ngir jaaxle."
43,XOYXOYAL BA,76,"Du ut ne ñun ñoo leen tooñ, waaye ñoom ñoo tooñ (seen bopp)."
43,XOYXOYAL BA,77,"ña ngay woo : " Maalik (bëkknéegu safara)! naan ko nañu sa Boroom jéggëli book ! " muy tontu naan : " Yéen kay, ci [mbugël mii] ngeen di sax dëgg " !"
43,XOYXOYAL BA,78," " Indiloon Nañu leen dëgg; waaye ñi ëpp ci yéen dañoo bañ Dëgg "."
43,XOYXOYAL BA,79,"Walla, Ñoom dañoo fexe ay mbir [ak lu mana xew] ? ñun nooy sottal mbir yi ñu alku !"
43,XOYXOYAL BA,80,"Moo ndax ñoom dañoo jortu ne duñu dégg li ñuy nëbb ak di ko déeyoo ? Axakañ (dégg Nañu ko de) ! te suñuy ndawa nga ca ñoom di bind."
43,XOYXOYAL BA,81,"Waxal ne : " Su fekkoon ne Yàlla Yëraamaakoon bi amoon na doom dey, man maay doon jaamam biy gëna nangu ag njaamam "."
43,XOYXOYAL BA,82,"Tuddnaa sellug Boroom asamaan yeek suuf, mooy Bo room (Aras) gàngunaay ga ; Kawe na lool soree ak ni ñu koy melal."
43,XOYXOYAL BA,83,"Bàyyileen rekk ñuy nuur ciy caaxaan ak di fo ba baa ñuy dajeek seen bis bi ñu leen daan tëgoo (Bis Pénc ba)."
43,XOYXOYAL BA,84,"mooy jenn Yàlla ci asamaan si di Yàlla ci suuf si ; mooy ki Xereñ, di ku Xam !"
43,XOYXOYAL BA,85,"Te itam barkeel na Moom mi am nguurug asamaan yeek suuf si ak li nekk ci seen diggënte. Moo ame it xam-xam bi làmboo waxtu wa (Bis Pénc ba). Te it ca moom ngeen di dellu."
43,XOYXOYAL BA,86,"Ñay jaamu leneen ludul moom duñu am benn man-man ci tinu (rammu), ba mu des ñay seede ci dëgg te di ñu xàmmee."
43,XOYXOYAL BA,87,"Soo leen laajoon ana kan moo leen bind, ñu ne la : " Yàlla ". Kon naka lañu koy dumóoyoo ?"
43,XOYXOYAL BA,88,"Waxi Yonnent ba moo di : " Éy sama Boroom, ñii daal ay nit lañu ñu gëmul "."
43,XOYXOYAL BA,89,"Dumóoyuleen yaw ; tey wax : " Jàmm ! " Danañu xalseta xam."
44,SAXAR SA,1,"xaa, Miim."
44,SAXAR SA,2,"Ak ci (Alxuraan) Téere bu leer bi (Maa ngi ciy waat) ne."
44,SAXAR SA,3,"Wàcce Nañu ko ci guddi gu barkeel, ñu ca doon xuppaate,"
44,SAXAR SA,4,"ci la ñuy teqalee mépp mbir mu xereñ,"
44,SAXAR SA,5,"moo di mbir mu bawoo ci ñun. Ci la ñuy yónnee [Yonnenta ya],"
44,SAXAR SA,6,"moo di yërmaande ju bawoo ci sa Boroom, mooy Kiy Dégg, di ku Xam,"
44,SAXAR SA,7,"Moo di Boroom asamaan yeek suuf seek li nekk ci seen diggënte, ndegam wóolu ngeen."
44,SAXAR SA,8,"Amul jenn Yàlla judul Moom. Mooy dundal di reye, Mooy seen Boroom mooy Boroom seeni maam ya fi jëkkoon."
44,SAXAR SA,9,"Ñoom, ña ngay sikki-sàkka, di fo."
44,SAXAR SA,10,"Fuglul, cëy bis ba asamaan si di dikk ak saxar suy jolli"
44,SAXAR SA,11,"di moor nit ñi. Tey mbugël mu mitti."
44,SAXAR SA,12," " Waay-waay, suñu Boroom téggil ñu mbugël mi. Ndax ñun ay jullit lañu [léegi] "."
44,SAXAR SA,13,"Ana fan la leen kii fàttaliku bawoo te ab Yonnent bu bir dikkoloon leen,"
44,SAXAR SA,14,"Ñu daldi dumóoyu te naan : " Kii daal, ab dof la "."
44,SAXAR SA,15,"Danañu teggi mbugël mi tuuti ; dan geen dellusi de."
44,SAXAR SA,16,"Cëy bu keroogee bis bañuy kaanu di nappaje dañuy fayu de."
44,SAXAR SA,17,"Sànje woon Nañu, nitu Firawna ña leen jiitu woon, te amoon na ñu ab Yonnent bu leen dikkaloon bu tedd,"
44,SAXAR SA,18,"[daan leen wax naan]: " Delloleen ma jaamu Yàlla yi ! Ndax man mii ab Yonnent laa bu wóor."
44,SAXAR SA,19,"Buleen kawe kawe lu ci Yàlla, ndax man dey firnde ju wér laa leen indil."
44,SAXAR SA,20,"Maa ngi sàkku muslaay ci sama Boroom di seen Boroom, ndax ngeen bañ ma jóori xeer."
44,SAXAR SA,21,"Su fekkee ne gëmuleen ma, kon sori leen ma "."
44,SAXAR SA,22,"Muu daldi ñaan Boroomam ne ko : " Ñi de ay niti Tafaar lañu (tooñkat) "."
44,SAXAR SA,23," " Toppal guddi rañaan ak samay jaam ; danañu len dabusi."
44,SAXAR SA,24,"Bàyyil géej ga mu ne tekk ; ndax ñoom ay xarekat lañu ñuy, xala lab "."
44,SAXAR SA,25,"Aka bari ay dër yu ñu bàyyi ginnaaw ak bëti ndox"
44,SAXAR SA,26,"ak tool (mbay) ak kër yu taaru,"
44,SAXAR SA,27,"aki xéewal yu ñu daan gamaajoo."
44,SAXAR SA,28,"Noonu lañu ko donolee yeneeni xeet."
44,SAXAR SA,29,"Asamaan ak suuf jooyuñuleen te kenn it muñadikuwuleen."
44,SAXAR SA,30,"Musëloon Nañu, waa bani Israayiila ci mbugël mu doyadima (rey góor)"
44,SAXAR SA,31,"mom Firawna ma kawe woon lool ca yàqkat ya."
44,SAXAR SA,32,"Tànnoon Nañu leen tigi ci kaw waa àddina sépp (bawoo jamono),"
44,SAXAR SA,33,"indiloon Nañu leen ay kéemaan (firnde) yu leer nàññ."
44,SAXAR SA,34,"Ñoo ñaa ngay wax naan :"
44,SAXAR SA,35," " Genn dee rekk am muy suñu dee, gu jëkk gi. Te it kenn duñu dekkalaat."
44,SAXAR SA,36,"Su fekkee ne dëggu ngeen kon dekkalleen suñuy maam, délloosileen "."
44,SAXAR SA,37,"moo ndax ñoom ñoo gën Tubbaa ak ña leen jiitu woon ? Faagaagoloon Nañu leen ndax ñoom ay niti tafaar lañu woon (tooñkat)."
44,SAXAR SA,38,"Bindu ñu asamaan yeek suuf si ak li ci seen diggënte di ko fowe."
44,SAXAR SA,39,"Bindu ñu leen ci ludul dëgg. Waaye ñi ëpp ci ñoom xamuñu."
44,SAXAR SA,40,"Ca bisub àtte ba, lañuy daje ñoom ñépp,"
44,SAXAR SA,41,"Bis ba farandoo dul jariñ moroom ja ; te kenn duleen dimbali,"
44,SAXAR SA,42,"kudul ku Yàlla yërëm. mooy, boroom Kàttan, di Jaglewaakoon yërmande."
44,SAXAR SA,43,"Garabub Sakkuum ga tigi"
44,SAXAR SA,44,"moo di lekkug defaakoonu bàkkaar ya."
44,SAXAR SA,45,"Day mel ni biteex ; buy wañax ca (seen biir ya)"
44,SAXAR SA,46,"ni ndox muy bax di wañaxe."
44,SAXAR SA,47,"Jëlleen ku tëmbéel ko moom ca digg Safara;"
44,SAXAR SA,48,"topp ñuy sotti ci kaw boppam ba mbugëlum ndox muy wañax."
44,SAXAR SA,49,"Mosal tokamtikul ! Yaay [boroom kàttan] tey ku Tedd (daan rëy-rëylu)."
44,SAXAR SA,50,"Lii nag tigi mooy li ngeen daan werante di ko sikki-sàkka."
44,SAXAR SA,51,"Ña ragaloon Yàlla te daan wattandiku ña nga ca ay kër yu wóor,"
44,SAXAR SA,52,"ci ay tooli dër aki dex,"
44,SAXAR SA,53,"ñuy soloo ca xeeti sooy ya gëna ràññiku ne rojj jàkkarloo."
44,SAXAR SA,54,"Noonu ! Lañu leen di maye ay soxna (yu am bët) xuuru alayn."
44,SAXAR SA,55,"Ñu fay mana am wépp xeeti fuytéef féex lool ne fayax."
44,SAXAR SA,56,"Duñu fa mos wextanu ndee ludul dee gu jëkk ga. [Yàlla] fegal na leen mbugëlum Safara,"
44,SAXAR SA,57,"muy ngëneel lu bawoo ca sa Boroom. loolu mooy texe gu màgg ga."
44,SAXAR SA,58,"Di ko yombal ci saw làmmiñ, ngir amaana ñuy fàttaliku !"
44,SAXAR SA,59,"Xaaral. Ñoom it ñi ngiy xaar."
45,KU NËRMÉELU KA,1,"xaa, Miim."
45,KU NËRMÉELU KA,2,"Wàccug Téere bi ma nga bawoo ca Yàlla, ji am Tedd nga ( Kàttan sañ-sañ), di ku Xereñ."
45,KU NËRMÉELU KA,3,"Ay kéemtaana ngi ci asamaan yeek suuf si yuy soxal way-gëm ñi."
45,KU NËRMÉELU KA,4,"Ay kéemtaan it, yuy soxal ñi amug wóolu nekk na ci bind, bi ngéen ame ay ci lépp luy dukkat ca anam ya muy giire."
45,KU NËRMÉELU KA,5,"Ak ci jëllasanteb guddi gi ak bëccëg bi, ak ci xeewal gi Yàlla wàcce mu bawoo ci asamaan si [Taw] di ci dundal suuf si (Naataange) ginnaaw ba mu bekkooree, ak ci ni muy soppaxndikoo ngelaw yi, ay kéemtaan la yuy soxal ñi xellu."
45,KU NËRMÉELU KA,6,"Yooyu ñooy firndey Yàlla ñu di la ko jàngal mu tegu ci dëgg. Kon ana jan wax la ñuy mana gëm ginnaaw bu Yàlla ak firndeem Yii jàllee?"
45,KU NËRMÉELU KA,7,"Képp ku dib duuraakoon defaakoonub bàkkaar toskare na ca xuri sawara !"
45,KU NËRMÉELU KA,8,"Daan dégg ñuy jàng laayay Yàlla yi ( Alxuraan) mu féttéerlu di jaayub dayo, mel ni ku ko déggul. (Kookee na xam ne ) mbugal mu mettee (nga koy xaar)."
45,KU NËRMÉELU KA,9,"Bu xamee as lëf ci Suñu laaya yi, jàppe ko ay caaxaan di ko yéjji. Ñooñee mbugël mu doyadi moo leen fay xaar :"
45,KU NËRMÉELU KA,10,"(Sawaraw) Jaxannamaa ngi leen topp. Lañu doon fàggu ak ña ñu doon digaaleel du ñu léen ko mana fegal. Te sax mbugal mu rëy moo léen fay xaar."
45,KU NËRMÉELU KA,11,"Lii ag njub la. Ñi weddi seen Téereb Boroom mbugël mu tar te metti dina leen dal."
45,KU NËRMÉELU KA,12,"Yàlla ji léen tàggatal géej, ba gaal di ca tëmb di daw, Ci ndigalam, ak it ngeen di sàkku Ca xeewalam ya xanaa nak da ngeen sant."
45,KU NËRMÉELU KA,13,"Moo leen tàggatal lépp lu nekk ci asamaan yeek suuf si, Ay kéemtaana ngi ci yuy soxal ñiy xalaat."
45,KU NËRMÉELU KA,14,"Waxal ñi gëm neleen na ñuy jégël ñi yaakaarul bisi Yàlla ya ci ne Yàlla dana àtte fay xeet wu nekk ci kem lañu daan fàggu."
45,KU NËRMÉELU KA,15,"Képp kuy jëf yiw, moom caak ; képp kuy jëf lu bon it, moom caak. Ndax yéen ñépp ca seen boroom ngeen di dellu."
45,KU NËRMÉELU KA,16,"Indiloon Nañu waa giiru Banii-Israayiil Téere ba, ak ngor ga, ak yonnenta ga, wërsëgëloon Nañu le en ci àddina si yépp ;"
45,KU NËRMÉELU KA,17,"joxoon Nañu leen ay firnde yu leer ci ndigël yi. Wuutewuñu woon ludul ba ñu amee xam - xam cig bew, ci seen diggënte. Te sa Boroom dana àtte seen diggënte, bu Bis Pénc baa, ca lañu daan juuyoo."
45,KU NËRMÉELU KA,18,"Topp ginnaaw ba teg Nañu la ci yoonu ndigël. Na nga koy topp te bul di topp bànneexu ñiy xamadi."
45,KU NËRMÉELU KA,19,"Ndax ñoom du ñu la jariñ ci Yàlla tus. te tooñkat ya ku nekk ma ngay wéeru ci moroomam ; waaye Yàlla tigi mooy wéeruwaayu ñi ragal Yàlla."
45,KU NËRMÉELU KA,20,"[Alxuraan jii] ag leer ak gëti xol la, ñeel nit ñi di njub di yërmaande ngir aw nit ñu wóolu."
45,KU NËRMÉELU KA,21,"Moo ndax defkati ñaawtéef yi dañoo jàpp ne dañu leen di def ni ña gëmoon te daan jëf yiw, ñu yem niróok dundu akg dee ? (mukk du am) aka ñoo bon ñu ñuy à ttee !"
45,KU NËRMÉELU KA,22,"Yàlla bind na asamaan yeek suuf si ci dëgg ak it ngir mu fay bakkaan bu nekk ca la mu daan fàggu. Te kenn du leen tooñ (ci wàññi yiw mbaa yokk safaan)."
45,KU NËRMÉELU KA,23,"Xanaa gisuloo ka jàppe bakkanam muy yàlllaam ? Yàlla faf ko réerël fatt ag déggëm ak ub xolam muur ab gisam. (Waaw) kooku ana kan moo koy gindi ginnaaw Yàlla ? Xanaa dangeen dul fàttaliku?"
45,KU NËRMÉELU KA,24,"Ñuy wax naan : " lii daal du lenn ludul su ñu dundug àddina : dañuy dee di dund te yàggaayu jamono rekk moo ñuy ràpploo ". Waaye amuñu ci loolu benn xam-xam : dañuy njortu doŋŋ."
45,KU NËRMÉELU KA,25,"Te saa su ñu jàngee Suñuy laaya ci ñoom, seen lay du doon lenn ludul di wax naan: " Délloosilleen ñu suñuy maam (ya deewoon) ndegam li ngeen di wax dëgg la "."
45,KU NËRMÉELU KA,26,"Waxal ne : " Yàllaa leen di dundal soog leena rey. Ba noppi mu leen di dajale bu Bis Pénc baa, sikk amul ci loolu, waaye li ëpp ci nit ñi xamuñu."
45,KU NËRMÉELU KA,27,"Yàllaa moom nguurug asamaan yeek suuf si. Te saa su Bis Pénc ba taxawee, bu keroogee, yéefër yi danañu yàqule."
45,KU NËRMÉELU KA,28,"Ca ngay gise xeet wu nërméelu. Xeet wu ca nekk ñu di ko woo (ngir jox ko ab téereem ba ay jëfëm nekk). Te naan ko bis niki tey dees na leen fay li ngeen daan jëf."
45,KU NËRMÉELU KA,29,"Sunub Téere bii nag. Di àddu ci yéen dëgg ndax ci lañu daan bind li ngeen daan jëf "."
45,KU NËRMÉELU KA,30,"Ña gëmoon te daan jëf yiw, sa Boroom danaleen tàbbal ci biir yërmaandeem. loolu moo di texe gu màgg ga."
45,KU NËRMÉELU KA,31,"Ña weddi woon : " Xanaa Suñuy kàddu daawuloon wàcci ca ñoom ? Ñuy rëy-rëylu aka tooñ di jalgati "."
45,KU NËRMÉELU KA,32,"Te bu ñu leen waxaan ne : " digub Yàlla bii dëgg la de ; te it Bis Pénc ba sikkuwul ", ngeen daan tontu ne : " ñun sax xamunu luy Bis Pénc ba ; am nañu ci ay njortu te wóoluwu ñu ko."
45,KU NËRMÉELU KA,33,"Ñu ne gegg ca [ñaatéefi ] seen jëf ya. Lañu daan yejje gaw leen."
45,KU NËRMÉELU KA,34,"Ñu wax leen ne : " Bis niki tey danañu leen fàtte (bàyyi leen ci biir Safara) kem ni ngeen fàttewoon dajeg seen bis bii ( ba waajaluleen ko). Seenub dëkkuwaay mooy Safara ; te kenn du leen fa dimbali."
45,KU NËRMÉELU KA,35,"li ko waral moo di ni ngeen jàpp laayay Yàllaay reetaan dundug àddina tax ngeen woru faggu ". Bis niki tey dootu ñu fa génne te déefuleen ko woyofal."
45,KU NËRMÉELU KA,36,"Yàllaa jagoo xeeti cant (yépp), Mooy Boroom asamaan yi di Boroom suuf si : di Boroom àddina sépp."
45,KU NËRMÉELU KA,37,"Moo ame màgg ga ci biir asamaan yeek suuf si. Mooy boroom Kàttan ga, di ku Xereñ."
46,GOXUB AxQAAF TUND SUUF,1,"xaa, Miim."
46,GOXUB AxQAAF TUND SUUF,2,"Lii moo di wàccug Téere ba bawoo ca Yàlla, miy boroom Kàttan, te di ku xereñ."
46,GOXUB AxQAAF TUND SUUF,3,"Binduñu asamaan yeek suuf seek li ci seen diggante, ludul ci dëgg ak dig bu ñu yemale. Yéefër yi ñoom bu ñu leen di waar dañuy dumóoyu."
46,GOXUB AxQAAF TUND SUUF,4,"Waxal ne : " Ana lan ngeen di xalaat ci li ngeen di jaamu bàyyi Yàlla ? Wan leen ma ana li ñu sàkk ci kaw suuf ! Walla dañoo am man-man ci asamaan yi ? Indilleen ma Téere bu jiitu (Alxuraan) walla book jeexitali xam-xam, ndegam ñu dëggu ngeen "."
46,GOXUB AxQAAF TUND SUUF,5,"Waaw ana kan moo gëna sànku (réer) ci kuy woo keneen kudul Yàlla, koo xam ne du ko wuyu ba baa bis penc ba ? Te dañuy sàggane woote ba (duñu dégg duñu tontu)."
46,GOXUB AxQAAF TUND SUUF,6,"(Te bu bis Pénc baa) ñu pang nit ñi ngir àtte leen dañuy soppeeku di ay noon, weddi jaamu ga ba mu set wecc."
46,GOXUB AxQAAF TUND SUUF,7,"Bu ñu jàngaatee ñoom suñuy Laaya mu leer nàññ ña daan weddi dañu daan wax ne: " lii ak njibar la gu fés ", aa li mooy duun-duun dëgg."
46,GOXUB AxQAAF TUND SUUF,8,"Walla ñu naan : " Da koo sos ! " Nee leen : " Su fekkee ne dama koo sos manalu leen ma ci Yàlla tus. Moom moo gëna xam li ngeen cay lëmbaaje : Doy na sëkk seede sama digganteek yéen. Te moom (Yàlla) moo di Jéggëlewaakoon bi, di Jaglewaakoon bi "."
46,GOXUB AxQAAF TUND SUUF,9,"Waxal ne : " Du man maay Yonent bi jëkk feeñ ; te it xamuma li ñuy xala def ci man, mbaa ci yéen. Man daal damay topp linu may soloo doŋŋ ; te itam doonu ma kenn kudul ab waaraatekat buy leeral "."
46,GOXUB AxQAAF TUND SUUF,10,"Waxal ne : " Ana lan mooy xalaat ci ne lii su fekkee dafa bawoo ca Yàlla ngeen weddi ko, mu am it ci giir banii israayila kenn ku ca seede lu ni mel moom mi gëm, yéen ngeen rëy-rëylu. Yàlla dey du gindi aw nit ñuy tooñkat ! ""
46,GOXUB AxQAAF TUND SUUF,11,"Ña weddi ngay wax ñi gëm naan leen : " Su fekkoon ne yiw la dana ñu ca jiitu ". Ngir séenug ñakka gindiku dana ñu xala wax naan : " Alxuraan jii ay dur la yu yàgg ! ""
46,GOXUB AxQAAF TUND SUUF,12,"Téereb Muusaa jiituwoon na ko di njub. Lii nag ab téere la buy dëggal loolu ci làmmiñu araab, ngir muy xupp ñiy tooñ di bégal ñiy rafetal (ay jëf)."
46,GOXUB AxQAAF TUND SUUF,13,"Ñi gëm Yàlla tey jaar ca yoon wu jub xocc wa, duñu tiit duñu jaaxle."
46,GOXUB AxQAAF TUND SUUF,14,"Ñooñee ñoo di waa Àjjana dañu fay béel mu di peyug lañu daan jëf."
46,GOXUB AxQAAF TUND SUUF,15,"Dénk nañu nit (mu wara rafetal) jëme ko ci ñaari waajuram : ndayama ko ëmb ci coono, imbi ko ci coono ; fa ëmb ba dale ba ca fer al ga fanweeri weer la ; ba sax moom saa su dëgëree ba am ñeent fukki at, muy wax naan : " yaw sama Boroom ! Yenkeewal ma may mana sant ci sa xéewël yi Nga ma xéewale ak sama ñaari waajur, ak itam may mana jëf (jëf ju yiw joo gëram). Te nga yéwénalal ma ci sama njërtiit, Man dey tuub naa dellu ci Yaw te itam Man mii ci jullit ñi laa bokk " (ñi jébbale séen bopp)."
46,GOXUB AxQAAF TUND SUUF,16,"Ñooñee ñoo di ña nga xam ne danañu leen nangul la gëna rafet ca lañu daan jëf te da nañu leen faral séeni ñaawtéef, te it danañu leen limaale ca waa Àjjana, muy dig bu dëggu banu leen daan dig."
46,GOXUB AxQAAF TUND SUUF,17,"Kuy wax ñaari waajuram naan leen : " Kuf ma leen te naan leen ! Ndax dangeen may dig ne danaa génnaat dellu àddina te ña wéyoon masuñoo génnaat ? " Ñoom ñaar ña ngay sàkku ndimbalul Yàlla ngir ag delloom, [ñu di ko wax naan]: " Soo delluwul ginnaaw ci lii nga ne toskare dal na la ! Digub Yàlla dëgg la de ". Moom it mu tontuwaat ne : " Lii du lenn ludul feni mag ñu jëkk ña "."
46,GOXUB AxQAAF TUND SUUF,18,"Ñoom ñooñee la wax ja dal ca séen kaw (menn mbugël) mooy xeet ya leen jiitu woon ci jinne yeek nit ñi. Ñoom dañoo yàqule woon."
46,GOXUB AxQAAF TUND SUUF,19,"Kenn ku nekk amna lu tollook lamuy jëf, ñu nar leena faye lañu jëfoon te kenn du leen ca tooñ (ci wàññi natt ba)."
46,GOXUB AxQAAF TUND SUUF,20,"Bu keroogee bis bañuy gaaral ña weddi ci kaw Safara (naan leen) : " jeexaloon ngeen séen yu neex ya ca jamono ba ngeen nekkee daan dund ca àddina : te pëcëxóowoon ngeen ko, bis bi niki tey dees na leen faye mbugalum toroxtaane, ngir ni ngeen daan saay-saayee."
46,GOXUB AxQAAF TUND SUUF,21,"Fàttalikul mbokkum waa Aad ña (uxuud) ba muy waar aw nitam ca barabu Al Axqaaf – te fekkoon na waaraatekat ya jar fa la ko jiitu woon ak ginnaawam - [daan leen wax naan]: " Yàlla doŋŋ ngeen wara jaamu (waaye su ngeen jaamoo leneen ludul moom). Man dey ragal naa ci yéen mbugëlum bis bu màgg ñàng "."
46,GOXUB AxQAAF TUND SUUF,22,"Ñu tontu ko ne ko : " Moo ndax dangay ñëw ci ñun ngir féewale ñu bëgg ñu bàyyi suñu yàlla yi ? Waay-waay, indil ñu li nga ñuy tëkkoo ndegam bokk nga ca way-dëggu ña "."
46,GOXUB AxQAAF TUND SUUF,23,"Mu neleen : " Xam-xam moom ma nga ca Yàlla. Man nag dama leen di jottali liñu ma yonni. Waaye gis naa ne yéen ñii aw nit ngeen ñu réer xamadi "."
46,GOXUB AxQAAF TUND SUUF,24,"Ba ñu gisee niir wa dëgmël séen xur ya, wax na ñu ne ; " Lii aw xiin la wu ñuy tawal ". Déet wallaay ! lii nag mooy la ngeen daan yàkkamti : Ngelaw lu ëmb mbugël mu mitti,"
46,GOXUB AxQAAF TUND SUUF,25,"ci ndigalul Yàlla dafay nappaaje lépp ". Mu faagaagal leen ñoom ñépp ba séen dëkuwaay ya doŋŋ des fa. Noonu lañuy faye tooñkat ya (sàmbaa-bóoy sa)."
46,GOXUB AxQAAF TUND SUUF,26,"Yombaloon nañu leen ñoom lu ñu leen joxul yéen. Ndax defa loon nañu leen ag dégg ak ub gis, te seen dégg ga, walla séen gis ba, ak séen xol ya jariñu leen woon tus, ndax dañu daan weddi Laaya Yàlla yi firndeem ya. Ñañu daan yéjji far sóor leen."
46,GOXUB AxQAAF TUND SUUF,27,"Faagaagal nañu ca dëkk ya leen wër ; defaroon ay keemaan ak firnde yu wuute, ngir bëggoon ñu dellu ginnaaw ca séen kéefër gi."
46,GOXUB AxQAAF TUND SUUF,28,"Ana lu tax lañu daan jaamu, bàyyi Yàlla dimbali wuñu leen ? Li am kay mooy dañu leen far réer mër ; loolu moo di seen fen wa ak lañu daan dur."
46,GOXUB AxQAAF TUND SUUF,29,"(Fàttalikul) ba ñu jubëlee ci mbooloom jinne ngir ñuy déglu Alxuraan. Ba ñu teewee neena ñu : " déglu leen ". Ba mu jeexee, walbatiku nañu ca séen mbokki jinne di leen waar."
46,GOXUB AxQAAF TUND SUUF,30,"Nee na ñu : " Eey yéen sunuw xeet ! Déglu nañu ab Téere bu ñu wàcce ginnaaw Muusaa, muy dëggal la ko jiitu dafay gi ndee itam jëme ci dëgg. Ak ci yoon wu jub xocc wa."
46,GOXUB AxQAAF TUND SUUF,31,"eey yéen suñuy xeet wuyu leen wootekatu Yàlla ba ! Te na ngeen koy gëm. (Su ngeen ko defee) danaleen di jéggal seen bàkkaar, te it kon danaleen yiir ci mbugal mu mitti."
46,GOXUB AxQAAF TUND SUUF,32,"Te nag képp ku wuyuwul wootekatu Yàlla ba. Du mana raw mukk Yàlla ci kaw suuf si, te it du am ku koy mana dimbali ginnaaw Yàlla. Ñooñee ña nga ci réer gu bir sori."
46,GOXUB AxQAAF TUND SUUF,33,"Xanaa gisuñu ne Yàllaa bind asamaan yeek suuf si, te sonnut ci bind gi mu leen bind sàkk leen, xanaa war na mana dekkal néew ? Waaw-waaw. Moom man na lépp lu ne."
46,GOXUB AxQAAF TUND SUUF,34,"Cay bu keroogee bis bañuy gaaral yéefër ya ca Safara (te naan leen) : " Ndax lii du dëgg ? " Ñuy tontu naan : " Axakañ, ak suñu màggug Boroom ". Mu neleen : " Tokamtiku leen mbugël ma ngir li ngeen daan weddi "."
46,GOXUB AxQAAF TUND SUUF,35,"Yaw (Muxammad) na ngay muñ ni Yonent ya doonoon boroomuk dogu daan muñ; te buleen di yàkkamtil [mbugël]. Ndax bis bu ñu nee gegg ci li ñu leen daan tëkkoo, dañuy mel ni masuñoo sax (dund) kon ndax dana alku kudul saay-saay sa?"
47,MUXAMMAD,1,"Ña weddi tey dumóoyu yoonu Yàlla, (tax na) ba sànk na séen jëf."
47,MUXAMMAD,2,"Ña gëmoon te daan jëf yiw te ñoo daan gëm lañu daan wàcce ci Muxammad (Alxuraan) – te mooy dëgg ga bawoo ca séen Boroom – Faralal na leen séen ñaawtéef te it yéwénal na leen séen mbir."
47,MUXAMMAD,3,"Li wér moo di ne ñiy weddi dañoo topp Neen ñi gëm nag ñoom dañoo topp Dëgg gu bawoo ca séen Boroom. Noonu la Yàlla di séddale nit ñi séeni léeb."
47,MUXAMMAD,4,"Te saa su ngeen fa dajeetee ak ñay weddi (ci jamonoy xare) dóorleen ci loos yi. Saa su ngeen leen noote nag, na ngeen leen jéng bu daŋa daŋ. Su leen soobee, ngeen ba al leen dem, walla ngeen laaj leen njotu, ba baa xare ba di giif. Lool nag, bu sooboon Yàlla, Dana feyyu ci kaw yéefër yi, waaye danay faral nattuwante ci ñeneen ña ca des. Te itam ña ñuy roy ci yoonu Yàlla (ña doon jullit), Séeni jëf du réer."
47,MUXAMMAD,5,"(Yàlla) dana leen xala gindi tey yéwénal seeni mbir,"
47,MUXAMMAD,6,"te danaleen tàbbal Àjjana ju mu leen jagle."
47,MUXAMMAD,7,"eey yéen ñi gëm ! bu ngeen taxawee temm ci yoonu Yàlla, Kon dey danaleen dimbali te it dana dëgëral séeni ndëggu (gindi leen ci xare)."
47,MUXAMMAD,8,"Ña weddiwoon, ñoom toskare nañu te séeni jëf réer na."
47,MUXAMMAD,9,"Li ko waral moo di ne dañoo sibóon li Yàlla daan wàcce ci moom it. Mu daldi sippi séeni jëf (neenal ko)."
47,MUXAMMAD,10,"Moo xanaa dañoo wërul ca réew yi (suuf si) bay xool naka la mujjug ña leen jiitu deme woon ? Yàlla da leen nappaaje (faag leen). Noonu it la yéefër yi di mujje."
47,MUXAMMAD,11,"Dafa fekk ne Yàlla mooy méngóo di Aar ñi gëm ; yéefër yi nag ñoom amu ñu ku leen di aar."
47,MUXAMMAD,12,"Yàlla dana tàbbal ñi gëmoon te daan jëfe yiw, Àjjana yoo xam ne ay dex ñooy daw ci suufam ronu leen. Ña weddiwoon ñoom dañu daan bànneexu ak daan lekk ni jur gi di lekke ; te safaraay séen saxuwaay."
47,MUXAMMAD,13,"Aki bari dëkk, yu ëppoon doole fuuf sa dëkk bii ñu la génne, te dañu leen faagaagal, te amul kenn ku leen musal."
47,MUXAMMAD,14,"Moo ndax kiy topp firnde yu leer yu tukkee ci Boroomam niróok naak ñay jàppe séeni ñaawtéef lu rafet tey topp séeni bànneex."
47,MUXAMMAD,15,"Nirële melow Àjjana ja ñuy dig ña ragal Yàlla (di watandiku) : amna ci biiram ay dexi ndox yu dul forox, ak ay dexi meew yu dul soppiku, ak ay dexi ñoll yu neex ca ña koy naan, ak ay dexi lem yu sell. Te dañu fay am wépp xëti meññeef, boole kook njegëluk seen Boroom. Moo ndax loolu niroo naak ña béel ca biir Safara te ñu di leen nàndale ndox muy wañax muy daggate séeni butit ? Mukk yemuñu."
47,MUXAMMAD,16,"Amna ci ñoom ñu lay déglu. Bu ñu génne fi yaw rekk, tàmbalee wakaate di laaj ña am xam-xam (Saxaba ya) naan leen : " Waaw moom lu mu waxati woon sax ? " Ñooñee la Yàlla fàtt seen xol ñu topp senn bànneex."
47,MUXAMMAD,17,"Ña gindiku ñoom dolli na leen njub, jox leen yombalal leen ragal Yàlla."
47,MUXAMMAD,18,"Ana lan la (yéefër ya di xaar ci baña jebbalu) ba bis penc ba faf ne jaseet ci seen kaw bett leen ? Ndax màndargam yi dikk nañu. Te sax su xasee ba eksi ana lan la leen fàttaliku di jariñati?"
47,MUXAMMAD,19,"Xamal ne, amul jeneen Yàlla ju dul moom Yàlla, te nga jéggalu say bàkkaar, ak di jéggalul jullit yu goor yeek yu jigéen yi. Yàlla xam na li ngeen di def lépp guddeek bëcëg."
47,MUXAMMAD,20,"Ña gëm ña ngay wax naan : " Cëy ! Bu aw saar wàccatiwoon ! " Te fekk na saa suñu wàccee aw saar wu leer nàññ te digal ca xare, da ngay daldi gis naaféq ya di la xool ni ñuy xoole dee (ngir ragal). Li gëna yell ci ñoom moo di."
47,MUXAMMAD,21,"topp (jëf) ak wax ju yiw. Su, ndigal la xasee dugg, ñoom dey suñu dëggaloon (ndigalul Yàlla) jëfe ko), mooy gën ci ñoom (fuuf)."
47,MUXAMMAD,22,"Moo ndax, su ngeen dëddoo baña xare ji loolu du jur ak yàq ci suuf si ak ngeen di dog séenug mbokk ?"
47,MUXAMMAD,23,"Ñooñu la Yàlla di rëbb, tëx loo na leen te gumba loo na séenub gis."
47,MUXAMMAD,24,"Moo ndax ñoom dañu dul settantal Alxuraan ? Walla séeni xol moo tojul ?"
47,MUXAMMAD,25,"Ña murtad weddi ginnaaw ba leen njub ga feeñee, Saytaane legna leen te di leen fàbbi."
47,MUXAMMAD,26,"Li ko waral moo di dañuy wax yéefër yi naan leen : " danañu leen topp ci yennati mbir ". Te Yàlla xam na li ñuy nëbb."
47,MUXAMMAD,27,"Naka la séeni mbir di mujje su leen Malaaka ya jekkalee, di leen dóor ci kanam ak ginnaaw ?"
47,MUXAMMAD,28,"Li ko waral moo di dañuy topp luy waral xarabug Yàlla, tey bañ lépp luy ngëramal Yàlla. Moom it mu daldi sippi séen jëf."
47,MUXAMMAD,29,"Moo ndax naaféq ya dañoo foog ne Yàlla du génne mbañeel gi ëmbul (Yonenta bi) mu ne fàŋŋ ?"
47,MUXAMMAD,30,"Bu ñu sooboon danga leen gis jàrr. Te danga leen xam ci séen màndarga ; danga leen mana xam itam ci séen galeenu waxiin. Yàlla xam na séeni jëf."
47,MUXAMMAD,31,"Danañu leen natt ba baa ñuy xam, ñay jixaad ci yéen ak muñkat ya, te it da nañu feeñal séeni jëf (yu baax ak yu bon)."
47,MUXAMMAD,32,"Ña daan weddi tey dumóoyu yoonu Yàlla te daan sonal Yonenta bi ginaaw (ba ñu xamee) njub ga mu leer nàññ, manuñoo wàññi Yàlla dara. Te dana sippi seen jëf."
47,MUXAMMAD,33,"eey yéen ñi gëm ! Topp leen Yàlla tey topp Yonent bi, te bu leen di neenal séeni jëf."
47,MUXAMMAD,34,"Ña daan weddi tey dumóoyu yoonu Yàlla ba dee ca diy yéefër, Yàlla duleen jéggal."
47,MUXAMMAD,35,"Bu leen di doyadi tey woote maslaa te yéena gëna kawe, Yàlla itam yéen la àndal, te it séenug (peyug jëf) dara du ci wàññiku."
47,MUXAMMAD,36,"Dundug Àddina sii am po la aki caaxaan ; bu ngeen gëmee te ragal Yàlla di wattandiku, Dina leen jox séenug pey te duleen laaj séeni alal."
47,MUXAMMAD,37,"Buleen ko Yàlla laajoon, kon dangeen di nay te kon dana génne seeni dëxëñ teg mbañeel gi séen diggante."
47,MUXAMMAD,38,"Yéena ngi nii ñu di leen woo ngir ngeen di joxey alal ci yoonu Yàlla. Amna ci yéen ñuy naya joxe. Te képp kuy naya joxe boppam la koy def. Yàlla di ku woomal te yéen ay ñi ñàkk. Te su ngeen dumóoyoo, Dana wuutal ñeneen nit ñu dul yéen, te du ñu mel ni yéen."
48,BOM GA,1,"ñun dey ubbil nañu la ubbi gu fes bir (jox la ndam) nga bom,"
48,BOM GA,2,"ci loolu Yàlla dana la jéggal, la jëkkoon ci say bàkkaar ak lay xala mujj, te it Dana matal ay Xéewal ci yaw te itam dana gindi teg la ca kaw yoonam wu jub xocc wa ;"
48,BOM GA,3,"Yàlla dana la dimbali ndimbal (luy tax nga mana not say noon)."
48,BOM GA,4,"Moom (Yàlla) ki wàcce ag dal ci xoli jullit ñi ngir ñuy dolliku ngëm ci séen kaw ngëm ga. Te nag Yàllaa moom xarekati asamaan yeek suuf si ; Yàlla Kuy xam la ku Xereñ la"
48,BOM GA,5,"(waral gi mu waral ci yéen xare) tax na ba dana tàbbal jullit ñu goor ñeek jullit ñu jigéen ñi ci Àjjana yoo xam ne ay dex ñooy daw ci suufam te dañu fay béel, te it danaleen faral séeni ñaawtéef loolu di texe gu mag ga fa Yàlla."
48,BOM GA,6,"(ngir loolu it) dana mbugël naaféq yu, góor yeek yu jigéen yi, ak bokkaalekat yu goor yaak yu jigéen yay njortu ci Yàlla. Ak itam ne waajalal na leen safara muy dëkkuwaay bu bon!"
48,BOM GA,7,"Yàllaa moom xarekati asamaan yeek suuf si ; Yàlla Boroom Kàttan la di Ku Xereñ."
48,BOM GA,8,"Yónni nañu la ngaay seede (ci saw xeet), di béglekat (ci jullit ñi) di xuppekat (ci yéefër yi),"
48,BOM GA,9,"ngir ngeen gëm Yàlla ak ub Yonentam, te di ko màggal, te di ko weg, ak it ngir ngeen di ko sàbbaal (kañ) subaak ngoon."
48,BOM GA,10,"Ñay jaayanteek yow ña ngay jaayanteek Yàlla ( " bay'atu ridwaan bil xudaybiyyati " ) : loxo Yàllaa ngi séeni yoxo (tegoonañook Yàlla loxo). Képp ku ca xàcc, boppam la xàccal ; képp ku matal kóllare ga mooy séqag Yàlla, Dana ko xalseta jox ag pey gu màgg."
48,BOM GA,11,"Ña gannaawewoon te bokk ca araab yaa ngay wax naan : " Suñuy njaboot ak suñuy alal ñooñu gàllankoor: jéggalul ñu ". Ña ngay wax ci séeni làmmiñ lu nekkul ci seeni xol. Waxal ne : " Ana kan moo leen mana fanqal dara ci Yàlla su bëggee natt ci yéen lor walla mu bëg nat ci yéen njariñ ? Yàlla xàmmee na li ngeen di def."
48,BOM GA,12,"Yéen kay (yéefër yi) dangeena jortoon ne Yonenta bi ak jullit ñi duñu déllusi ci séeni njaboot. Loolu neexoon lool ci séeni xol ; ngeen daan njortu ay njortu yu ñaaw. Te it ngeen di aw nit ñu toskare "."
48,BOM GA,13,"Képp ku gëmul Yàlla ak Yonentam na bir ne yéefër la. Waajal na ñu yéefër ya aw safara wu tàng."
48,BOM GA,14,"Yàl laa moom nguuruk asamaan yeek suuf si. Mooy jéggal ku ko soob tey mboogël ku ko soob. Yàlla, ab Jéggëlaakoon la ab Jaglewaakoon la."
48,BOM GA,15,"Ñay fuuyu (te bokk ci giiri araab yi) dana ñuy wax, saa su ñu jëmee ca màng ga (alal ya ñu nangoo xaybar) ngir jël ko; " Naan leen bàyyi leen ñu ñu topp leen ". Dañuy bëgg soppi waxi Yàlli. Waxleen ne : " Dungeen ñu topp: ndax loolu la Yàlla wax cag njaalbéen ". Dana ñu xalset wax (ñoom naaféq yi) naa : " Dangeen ñoo iñaane ". Li am kay moo di ne lim bu néew bu bokk ca ñoom ñooy ña xam."
48,BOM GA,16,"Waxal ñiy fuuyu ci araab yi neleen : " Dees na leen woo jëme leen ci aw nit ñu am qadar ju tar ñàng. Dingeen di xeex ak ñoom walla ñu jébbale seen bopp. Su ngeen toppee, ndigalul Yàlla danaleen jox pey gu jekk, su ngeen lànkee nag kom ni ñu lànke woon cig njaalbéen, Yàlla danaleen mbugël mu mitti "."
48,BOM GA,17,"Bakkaarub baña xare du dal ci kaw gumba, du dal it ci kaw ku lompoñ (làggi) du dal it ci kaw ku wopp. Te képp kuy topp Yàlla ak ub Yonentam, Dana ko tàbbal Àjjana joo xam ne ay dex dana daw ci suufam. Képp ku lànk, Dana ko mbugal mbugal mu mitti."
48,BOM GA,18,"Yàlla gërëm na jullit ñi jamono ja ñuy jaayanteek yaw ca ron garab ga. Xamoon na li nekk ci seen biiri xol, mu daldi wàcce dal ci seen kaw, daldi leen yoole ak ubbi gu jige (yewenóo)"
48,BOM GA,19,"ak ay mà ng (alal) yu bari yu ñu nangu) yu ñuy jël. Yàlla boroom Kàttan la di Ku Xereñ."
48,BOM GA,20,"Yàlla dig na leen ay màng yu bari yu ngeen di nara jël, mu gaawe leen ci (ubbig xaybar) gii te fegal na leen (ay yoxoy seeni noon), ak it ngir mu nekk kéemaan ci jullit ñi ak itam mu gindi leen tek leen ca yoon wu jubb xocc wa ;"
48,BOM GA,21,"Ak yeneen yu ngeen manula woon Yàlla peeg na ko, Yàlla man na lépp lu ne."
48,BOM GA,22,"Te sax bu yéefër yi xeexoon ak yéen dañuy daw ; te duñu am kenn ku ñuy wéeru waxantumalaa ndimbal."
48,BOM GA,23,"Mooy doxalinu Yàlla wi daan amna ka jekk. Te doxalinu Yàlla kenn du ko soppali."
48,BOM GA,24,"Mooy ki leen fegaloon sen yoxo moo feg it seeni yoxo yéen ci ñoom ca biir xuru Màkka wa, ginnaaw ba mu leen joxee ndam ca kaw yéefër ya. Yàlla gis na la ngeen doon def."
48,BOM GA,25,"Ñoom ñoo di ña weddi woon te daan tere seen digganteek Jàkk ju ñu Wormaal ja dox it seen digganteek fa ñuy rendee xadyu. Dogan ko nag jullit ñu góor ñaak jullit ñu jigéen ña fa nekk te xamee wu leen, te dey ñàkk xam dana leen yóbbe bàkkaar, ngir Yàlla tàbbal ku ko soob ci Yërmaandeem la. Waaye su fekkoon ne yéefar yi dañoo beddiku dana leen mbugël mbugël mu mitti."
48,BOM GA,26,"Ngir yéefër ya ëmbu nañu ag rëy, rëy goo xam ne réer moo ko laltaay. Yàlla moom daldinay wàcce ag dal ci Yonentam ba (Muxammad) ak ca jullit ña (saxaaba ya), mu taqale leen ak baatub ragal Yàlla ( " Laa Ilaaxa illa Laaxu Muxammad rasuulu Laaxi " ), te ñoo ko gënoona yayoo ci waa Màkka. Yàlla xam na lépp lu ne."
48,BOM GA,27,"Yàlla dëggal na Yonentam ba géwénta ga ci dëgg : ci ne ko da ngeen dugg ca Al Masjid Al xaraam ca Màkka bu soobee Yàlla, ngeen diy waay wóolu, ngeen di waay watu seen kawar képp walla ngeen diy waay jempu seeni kawar, te du ngeen tiit. Yàlla xam na (ci yéwénóo ga) (ay njariñ) yu ngeen xamul. Moo defaat leneen ludul loolu ak ubbi gu jigeñ (yoonóog xudayba)."
48,BOM GA,28,"Moom moo yónni Yonentam ba (Muxammad) cig njub ak diiney dëgg (Islaam) ngir mu am ndam ci kaw diine yépp. Yàlla doy na sëkk seede."
48,BOM GA,29,"Muxammad moo di Yonent Yàlla. Bi ña àndoon ak moom dañoo taroon ca kaw yéefër ya, dañoo daan yëramante ci seen biir. Danga leen daan gis ñuy rukoo, di sujuud (julli), daan sàkku ngënéelul Yàlla ak ngëramam. Seeni jë dafa daan am ay màndarga ngir jeexiitali sujuud ga. ñoo ne lañu leen melale ci tawraat. Ak ci injiil mu deme ni gàncax gu génn nekk baxaw, daldi màgg ba baamuy dëgër, te dijj këndëng yéem lool baykat ya. (Te ni Yàlla taxawoo jullit ña) ni lay merloo yéefër ya. Yàlla digna ñi gëm tey jëfe yiw ci ñoom, ag njégël ak pey gu màgg."
49,DËKKUWAAY YA,1,"Eey yéen ñi gëm ! Bu leen di jiitu Yàllaa kub Yonentaam. Te ngeen ragal Yàlla di ko watandiku. Ndax Yàlla ku dégg la kuy xam la."
49,DËKKUWAAY YA,2,"Eey yéen ñi gëm! Bu leen di yékkati seen kàddu ci kaw kàddug Yonenta bi, bu leen koy jollmbeeru ay wax, kon ni ngeen di jooruwantee bu (ngeen ko defee), yéen nangay sippi seeni jëf te yëguleen ko."
49,DËKKUWAAY YA,3,"Ñay suufeel seeni kàddu ci Yonenta bi ñooñee la Yàlla nattu seen xol (fekk ko mu jooy jëm ci ragal Yàlla). Dana ñu am njégël ak pey gu màgg."
49,DËKKUWAAY YA,4,"Ña lay woo (yaw Muxammad) di ko jooru di ko jéllóo ci ginnaaw dëkuwaay yi, li ëpp ci ñoom doonu ñu ñu ami xel di ca xalaat."
49,DËKKUWAAY YA,5,"Su fekkoon ne dañuy muñ ba baa ngeen génn ci ñoom, mooy gën ci ñoom. Yàlla Jégëlewaakoon la, Jaglewaakoon la."
49,DËKKUWAAY YA,6,"Eey yéen ñi gëm ! Bu leen ab saay-saay indiley xibaar, na ngeen ko leerlu ndax amaana mu tax ngeen dal ci gawu nit ngir am lënt su ko defee ngeen mujj di ko réccu."
49,DËKKUWAAY YA,7,"Xam leen ne Yonent Yàlla baa ngi ci seen biir. Su fekkoon ne danaleen farala topp ci mbir yu bari, kon dangeen am coono. Waaye Yàlla moo leen sopploo ngëm taaral ko ci seen xol moo leen bañloo it kéefër, ak ug caay-caay ak ug moy Yàlla. Ñoom ñooñee ñoo di gaay ñu jub ña,"
49,DËKKUWAAY YA,8,"mooy ngëneel lu bawoo fa Yàlla di xéewël. Yàlla Ku Xam la ku Xereñ la."
49,DËKKUWAAY YA,9,"Su ñaari kuréel ci jullit ñi di xeexoo, na ngeen yéwénal seeni diggante. Su fekkee ne benn ba moo jalgati tooñ ba ca des, na ngeen xeex ak bay tooñ, ba baa muy dellu ci ndigalul Yàlla. Bu, delloo ci ndigal nag, na ngeen leen jubale te ngeen maandu Yàlla safoona ñu maandu ña."
49,DËKKUWAAY YA,10,"Way-gëm ña ay mbokk la ñu. Na ngeen di yéwénal seen digganteek seen mbokk, te ngeen ragal Yàlla, ndax amaana yëramees leen."
49,DËKKUWAAY YA,11,"Eey yéen ñi gëm ! Bu benn nit di farala reetaan beneen nit : ndax amaana ña ñuy reetaan gën ñay reetaane. Bu ku góor di def bu ku jigéen it di def. Bu leen di saagaante. Bu leen di safaaney tur. Turu " caay-caay " yellut ci ku gëm. Te ña koy def te tuubuñu ko réccu ko, ñoom ñoo di tooñkat ya."
49,DËKKUWAAY YA,12,"Eey yéen ñi gëm! Teetleen (moytu) njortu yu bari ndax yenn njortu yi bàkkaar la. Buleen di yëdóonte ; buleen di jëwante. Moo ndax kenn ci yéen bëgg naa lekk yàppu mbokkam mu dée ? Bëgguleen ko kay. Kon nag nangeen ragal Yàlla di ko watandiku. Yàlla kuy Nanguwaakoonu tuub la, Jaglewaakoon la."
49,DËKKUWAAY YA,13,"Eey yéen nit ñi ! ñoo leen bind ci góor ak jigéen, def Nañu leen ngeen di ay giir aki xeet, ngir ngeen xamante. Waaye ki gëna tedd ci yéen, fa Yàlla, moo di ki gëna ragal Yàlla ci yéen. Yàlla de Ku xam la Ku xàmmee la."
49,DËKKUWAAY YA,14,"Araab yi neenañu : " Gëm nanu ". Wax al ne : " Gëmaguleen. Waaye nañu wax ne : jébbale nañu suñu bopp, te sax ngëm ga duggagul seeni xol batey. Waaye su ngeen toppee Yàllaak ub Yonentam, seen jëf jooju tus du leen ci moy ". Yàlla Jegëlaakoon la ab Jaglewaakoon la."
49,DËKKUWAAY YA,15,"Jullit ñi tigi ñooy ña gëm Yàlla ak ub Yonentam, te duñu ca dengi-dengi benn yoon te ñooy xare ci seen alal ak ci seeni bakkan ci yoonu Yàlla. Ñooñee ñoo di ñu dëggu ña (ca lañu wax ñoom ne gëm nañu)."
49,DËKKUWAAY YA,16,"Waxal ne : " Ndax dangeen bëgg jàngal Yàlla seen diine, te Yàlla moom xam na li nekk ci biir asamaan yeek suuf si ? " Yàlla Xamaakoon la ci lépp lu ne."
49,DËKKUWAAY YA,17,"Ña nga lay caakaayoo seenug dugg ci Lislaam. Nee leen : " Bu leen caakaayo ci seenug tàbbi ci (diine Islaam). Yàlla kay moo ame ndam li moom mi leen xéewale gindi leen jëme leen ci ngëm, ndegam ñu dëggu ngeen "."
49,DËKKUWAAY YA,18,"Yàlla xam na Mbóotum asamaan yeek suuf si, te Yàlla nag Kuy gis la li ngeen di def."
50,QAAF,1,"Qaaf. Ak ci Alxuraan ju tedd ji ( laay giñ) !"
50,QAAF,2,"Waaye dañoo yéemu ba ñu amee waaraatekat bu bokk ci ñom ; digël leen yéefër ya di wax naan : " Lii dey mbir mu yéeme la "."
50,QAAF,3,"Ana ! Luy xew bu ñu deewee ba doon suuf ? Moo ndaw dellu guy sori waay " !"
50,QAAF,4,"(Man Yàlla) Xam naa li suuf si di lekk ci ñoom ; te it Téere bu sàmmu baa ngi fi ñun ( " Allawxul Maxfuus " )."
50,QAAF,5,"Ñoom weddi na ñu dëgg ca waxtu wa mu dikëlee : ñoo nga ca mbirumu wallayaange."
50,QAAF,6,"Moo ndax ñoom dañu téenul xool asamaan si leen tiim, ci melo wi ñu ko tabaxe taaral ko (aki biddiw) ; te amul benn bënn-bënn ?"
50,QAAF,7,"(Ak it Ñuy settantal) suuf si, ni ñu ko tàllale dott ca biir tundi doj saxal ca wépp xeetu gàncax wu naat te taaru."
50,QAAF,8,"mu di am njis ak ug fàttali ñeel bépp jaam buy sàkku dellu ca Boroomam."
50,QAAF,9,"Wàcce Nañu ndox mu barkeel mu bawoo asamaan, ñu daldi cay saxal ay tooli dër ak mbay yu ñuy góob (di ko dénc),"
50,QAAF,10,"tàndarma yu gudd am cëgg yu rankaloo (menn gàcc),"
50,QAAF,11,"muy wërsëgu jaam ñi. Ci ndox la ñuy dekkale suuf naatal ko. Noonu it la dekkiwaat ga di deme."
50,QAAF,12,"Ca la leen jiitu woon, nitu Nóoyin, ak waa Rasi ak waa Samuud weddiwoon nañu,"
50,QAAF,13,"ak waa Aad ak Firawna ak mbokki Lóot,"
50,QAAF,14,"ak waa Aykata ak nitu Tubbaa. Ñépp weddiwoon Yonent ya. Samag tëkku dal leen (di mbugël)."
50,QAAF,15,"Nga ne ma lan ? ñun Yàlla danoo sonn ca bind gu jëkk ga ? Ñii kay ñi ngi cim lënt ci mbirum dekkiwaat (ku sos dekkil jaaxalu ko)."
50,QAAF,16,"ñun Yàlla ñoo sàkk nit bind ko te it xam Nañu liy jax-jaxi ci am xolam te sax ñun ñoo ko gëna jegeñ buum giy téye ab xol"
50,QAAF,17,"ngir ñaari way-joqalante yaa ngay joqalante, tey fuglu ndeyjoor ak càmmoñ."
50,QAAF,18,"Amul jenn wax ju muy àddu ludul ne Raqiib akA tiid ña nga ko tiim (ñiy bind jëfi nit ñi)."
50,QAAF,19,"Sukraatus ndee aksi na ci ñoom tigi : " Loolu moo di li nga daan weddi "."
50,QAAF,20,"Bu ñu wolee Bufta bi : Loolu moo di bisub Tëkóo ba."
50,QAAF,21,"Bakkan bu nekk dikk ànd ak ku koy wommat ak ku koy seede."
50,QAAF,22," " Lii lépp danga ko sàgganewoon. Bis niki tey, wuññi Nañu kiiraay li nekkoon ci say gët ; tey jii am nga gis bu xóot."
50,QAAF,23,"Ka muy lëkóol ma ngay wax naan : " Kii mooy sama àndandoo bi ma dul tàggóolati "."
50,QAAF,24," " Yéen ñaar, sànni leen ca safara weddiwaakoon ya daan féttérlu,"
50,QAAF,25,"ña daan tere aw yiw, te daan jalgati, daan sikki-sàkka,"
50,QAAF,26,"ka daan jéema woote jeneen Yàlla di ko booleek Yàlla. Sànni leen ko ci mbugal mu tar ma "."
50,QAAF,27,"Nekkaaleem ja (Saytaane) ngay wax naan : " sama Boroom, man dey bewloowuma ko ; waaye moom dafa nekkoon ci ag réer gu tar "."
50,QAAF,28,"(Yàlla daldi neleen) : " Bu leen fi xulóo ! Lii lépp waxoon naa leen ko."
50,QAAF,29,"Wax ja du sippiku fi man ; te it Duma tooñ benn jaam "."
50,QAAF,30,"Bu keroogee ba ñuy laaj Safara naan ko ; " Ndax fees nga ? " Safara naan : " Dolli ma " ?"
50,QAAF,31,"ñu waajal Àjjana way-ragal ña Yàlla mu jigeñ loolu."
50,QAAF,32," " Lii mooy li ñu leen daan dig, [mu ñeel] bépp delluwaakoon ci Boroomam tey sàmm [daytalu Boroomam]"
50,QAAF,33,"kuy ragal Yàlla Yë rëmakoon bi ci kumpa, te ñëw ànd ak xol bu nangu ndigal."
50,QAAF,34,"Dugguleen ko ci jàmm ak tal ". Te loolu mooy sax ba fàww (Àjjana) !"
50,QAAF,35,"Danañu fa am lépp lu leen soob. Te am Nañu ndollen."
50,QAAF,36,"aka bari ay xeet yu ñu faagaagaloon, ci ña leen fi jiituwoon, te ëppoon leen kàttan fuuf. Réew mu nekk dem nañu fa, mu fees di rawe."
50,QAAF,37,"Ak fàttali nekk na ci biir loolu ñeel képp ku am ub xol, tey déglu booleek teewlu doon seede."
50,QAAF,38,"Man Yàlla, Maa bind asamaan yeek suuf ak li nekk ci seen diggante diirub juróom-benni fan, te Amuma ci benn coono."
50,QAAF,39,"Nangay muñ li ñuy wax : te nangay kañ di sàbbaal sa Boroom di ko sant balaa jant bi fenk ak balaa muy so ;"
50,QAAF,40,"guddi gi it dee ko sàbbaal, ak ci ginnaaw julli gu nekk"
50,QAAF,41,"Yaw (Yonent) bi déglul, bu keroogee ba Wootekat ba (Israafiil) di wootee fu jige,"
50,QAAF,42,"bis ba nga xam ne danañu dégg xaacu ga. Te bóobule Bis moo di bisub Dekkiwaat ba."
50,QAAF,43,"ñun Yàlla (Man Yàlla) Maay dundal di rey, te ci Man la lépp di mujj,"
50,QAAF,44,"bu keroogee bis ba suuf si di focc ñuy génn gaaw lool. Loolu nag ag dajale la gu yomb ci ñun."
50,QAAF,45,"Man Yàlla Maa gëna xam liñuy wax. Yaw nag bokkul ci sa wartéef nga di leen ga. Yaw daal nangay fàttali, Alxuraan képp ku ragal Samab tëkku."
51,NGELAWI CALLMEER YA,1,"Maa ngi giñ ci ngelawi callmeer yay wasaare !"
51,NGELAWI CALLMEER YA,2,"Ak ca niir yay ëmbu ndoxum taw !"
51,NGELAWI CALLMEER YA,3,"Ak ci gaal yay daw ci kaw ndox !"
51,NGELAWI CALLMEER YA,4,"Ak ca Malaaka yay séddale mbir yi (wërsëk, ak taw) !"
51,NGELAWI CALLMEER YA,5,"(Maa ngi) giñ ne liñu leen di digu lu dëggu la."
51,NGELAWI CALLMEER YA,6,"Te it bisub Penc ba lu nekk la lu am la du jaas."
51,NGELAWI CALLMEER YA,7,"Ak ci asamaan si di boroom mbub taar !"
51,NGELAWI CALLMEER YA,8,"Yéen (yéefër yi) yéena ngi ci ay wax yu féewóo."
51,NGELAWI CALLMEER YA,9,"(Wax joo xam ne) Képp kuy dumóoyu Alxuraan wax joojoo ko waral."
51,NGELAWI CALLMEER YA,10,"Fenkat ya durkat ya dee nañu,"
51,NGELAWI CALLMEER YA,11,"ñ angay nur ci seen lënt ma."
51,NGELAWI CALLMEER YA,12,"Ñangay laajati : " Kañ la bis Penc bay doon ? ""
51,NGELAWI CALLMEER YA,13,"Bis ba nga xam ne dees na leen ca fitnaal ca Safara (lakk leen) :"
51,NGELAWI CALLMEER YA,14,"Ñu di leen wax naan : " Tokamtikuleen sànje bii ; lii nag mooy la ngeen daan yàkkamti "."
51,NGELAWI CALLMEER YA,15,"Ña ragalo on Yàlla ña nga ca biir Àjjana yu ànd ak bëti ndox yuy daw dawaan,"
51,NGELAWI CALLMEER YA,16,"ña ngay jël la leen seen Boroom di jox. Ndax ñoom lu jiitu loolu dañu daan rafetal :"
51,NGELAWI CALLMEER YA,17,"bu guddi jotaan, lu néew lañu ca daan nelaw,"
51,NGELAWI CALLMEER YA,18,"bu njël masaana jot dañuy jéggalu [seen Boroom] ;"
51,NGELAWI CALLMEER YA,19,"seen alal it, daa nañu ci joxe ñiy yalwaan ak ñu ñàkk ña."
51,NGELAWI CALLMEER YA,20,"Ay kéemaan yuy taxa waaroo ngi ci suuf si ñeel ñu gëm Yàlla tigi ;"
51,NGELAWI CALLMEER YA,21,"ak ci seeni jëmm (am nay kéemaan). Moo ndax dangeen dul gis ?"
51,NGELAWI CALLMEER YA,22,"Seen wërsëg (taw) mi ngi ci asamaan si ak linu leen di dig."
51,NGELAWI CALLMEER YA,23,"Giiñ naa ci Boroom asamaan ak suuf ! Ne loolu dëgg la lu am la ni jibug seeni kàddu."
51,NGELAWI CALLMEER YA,24,"Moo ndax yaw waxtaanu ganu Ibraayma yu tedd ya aksi na ci yaw ?"
51,NGELAWI CALLMEER YA,25,"Ba ñu ko fekkee fa mu nek koon ne ko : " Jàmm nga am ! ", mu ne [leen] : " Jàmm rekk, yéen dey xamuma leen "."
51,NGELAWI CALLMEER YA,26,"Daldi potoxlu giseek waa këram daldi indi aw sëllu wu duuf."
51,NGELAWI CALLMEER YA,27,"Daldi leen koy tegal neleen : " Ndax dungeen lekk ? ""
51,NGELAWI CALLMEER YA,28,"Am tiit daldi ko roofu. Ñu ne ko : " Bul tiit ". Daldi koy xamal ne dana am doom ju bari xam-xam."
51,NGELAWI CALLMEER YA,29,"soxnaam sa dikk aki yuxu, di talaata boppam te naan : " Màggat mu jaasir."
51,NGELAWI CALLMEER YA,30,"ñu ne : " Loolu la sa Boroom wax. Te moo di Ku Xereñ ki, di Ku Xam ki "."
51,NGELAWI CALLMEER YA,31,"Neleen [Ibraayma]: " Ana la doon seeni ta nk? ""
51,NGELAWI CALLMEER YA,32,"Ñu ne ko : " ñun dey dañunoo yabal ca aw nit ñu di ay tooñkat,"
51,NGELAWI CALLMEER YA,33,"ngir ñu jëbb ay doji ban yu ñu tàngal ci seeni kaw,"
51,NGELAWI CALLMEER YA,34,"Yàllaa ko tàmpe jagle ko defkati njaaxum ya "."
51,NGELAWI CALLMEER YA,35,"Rawale nañu génne képp ku fa doonoon jullit (Lóot ak ña gëm),"
51,NGELAWI CALLMEER YA,36,"Waa genn kër doŋŋ fa doonoon ay jullit ñu wommatu gëm."
51,NGELAWI CALLMEER YA,37,"ñu bàyyi leen fa musël leen ñuy kéemaan gu ñeel képp kuy ragal mbugël mu tarma;"
51,NGELAWI CALLMEER YA,38,"[Kéemaan it amoon na]: ci Muusaa ba ñu ko yabalee ci Firawna, te joxoon ko ay firnde yu leer nàññ."
51,NGELAWI CALLMEER YA,39,"[Fi rawna] ne doos-doosaaral dumóoyu daldi ne : " Kii ab njibarkat la walla mu di ab dof ! ""
51,NGELAWI CALLMEER YA,40,"Jël Nañu ko mook ay xarekatam, labal ko ca ndox ma, muy ku ñu yedd."
51,NGELAWI CALLMEER YA,41,"(Kéemaan it) nekk na ca waa Aad, ba ñu leen saddee ngelawul faagaagale"
51,NGELAWI CALLMEER YA,42,"ngelaw loo xam ne bàyyiwul dara te lu mu rombu nappaaje na ko."
51,NGELAWI CALLMEER YA,43,"(Kéemaan it) nekk ca Samuuda, bu ñu leen waxe ne : " Xéewluleen ab diir ! ""
51,NGELAWI CALLMEER YA,44,"Ba ñu moy seeni ndigal. Ag xaacu faagaagal leen ñuy xool."
51,NGELAWI CALLMEER YA,45,"Manatuñuwoona jóg te amuñu kenn ku leen dimbali."
51,NGELAWI CALLMEER YA,46,"Nitu Nóoyin, it bu jëkk. Dañoo saay-saayoon."
51,NGELAWI CALLMEER YA,47,"Te asamaan, ñun ñoo ko tabax ci Suñu Kàttan : te it ñoo koy yàkkali."
51,NGELAWI CALLMEER YA,48,"Suuf si, It ñoo ko lal. Ndaw ku mana maasale !"
51,NGELAWI CALLMEER YA,49,"Mépp mbir lenn lu nekk wutal Nañu ko [tóolent]. Ngir ngeen man caa fàttalikoo ?"
51,NGELAWI CALLMEER YA,50," " Fëx leen daw wuti seen Boroom. Man dey, ab waarekatam laa bu bir."
51,NGELAWI CALLMEER YA,51,"Te it bu leen jéema wut jeneen Yàlla. Man mii dey ab xuppekat laa bu bawoo fa moom, buy leeral di biral "."
51,NGELAWI CALLMEER YA,52,"Noonu rekk la daan deme amul benn Yonent bu masa ñëw ci la leen jiitu te du aw nitam dañuy wax ne : " Ab njabarkat la walla ab dof la " !"
51,NGELAWI CALLMEER YA,53,"moo ndax dañu ko daan jottaleente ? Li am kay mooy dañoo bew rekk."
51,NGELAWI CALLMEER YA,54,"Nangaleen dumóoyu, kenn du la ca yedd:"
51,NGELAWI CALLMEER YA,55,"Nangay fàttalee ; ndax fàttali danay jariñ ñi gëm."
51,NGELAWI CALLMEER YA,56,"Te binduma jinne ak nit ludul ngir ñu jaamu Ma (moom rekk tax)."
51,NGELAWI CALLMEER YA,57,"Bëgguma ci ñoom wërsëg; Bëgguma it ñu dima jox lekk."
51,NGELAWI CALLMEER YA,58,"Yàlla tigi, mooy Wërsëgalaakoon bi, mooy Boroom Kàttan gi dul yonjax."
51,NGELAWI CALLMEER YA,59,"Tooñkat ya am nañu seen wàlla wu ne weŋŋ: wu tollu ni wàlla seen gaa ya (ña leen jiitu woon te tooñ) kon bu ñu yàkkamti (dana agsi de)"
51,NGELAWI CALLMEER YA,60,"Yéefër ya toskare dalna leen ci bis ba ñu leen daan tëkóo ! (bis Penc ba)"
52,TUUR,1,"Maa ngi giiñ ci Tuur (tund) !"
52,TUUR,2,"Ak ca Téere ba ñu bind"
52,TUUR,3,"Ci ay xët yu ñu tasaare !"
52,TUUR,4,"ak ca Néeg bu ñu dundal ba (nekk ca kaw asamaan) !"
52,TUUR,5,"Ak ca Téeg mu ñu yëkati ma !"
52,TUUR,6,"Ak ca géex ga ñuy taal muy bérëxraji !"
52,TUUR,7,"Giiñ naa ni : sa mbugalum Boroom du jaas luy rot la."
52,TUUR,8,"Kenn manu koo tee am."
52,TUUR,9,"Bis bi nga xam ne asamaan si dana yëngatu ànd ak am riir,"
52,TUUR,10,"tund doj yi di dox."
52,TUUR,11,"Bu keroogee, weddikat danañu toskare,"
52,TUUR,12,"ña daan nuur ci am po"
52,TUUR,13,"bis bu ñu leen gëyti-gëytee rëgët leen jëme Safara :"
52,TUUR,14,"Naan leen Safara si ngeen daan weddee ngi nii."
52,TUUR,15,"Waaw lii ak njabar la ? Am dangeena gisul bu baax ?"
52,TUUR,16,"Xoyomleen ci biir ! Ngeen muñ ak ngeen ñàkka muñ, ñoo ci yem képp : ci yéen ak lu mana xew dangay jot peyug la ngeen daan jëf."
52,TUUR,17,"Ña ragaloon Yàlla ña nga ca biir Àjjana ya aki xéewël,"
52,TUUR,18,"ñangay xéewlóo la leen seen Boroom jox, te it fàggulna leen mbugalum Safara."
52,TUUR,19," " Lekkleen te naan ndokkale, ngir la ngeen daan jëf,"
52,TUUR,20,"ñangay sóonu ci ay lal yu ñu sësële ", te may Nañu leen ay soxna yu " xuuru al iin " (am bët jekk),"
52,TUUR,21,"Ña gëmoon te seen sët topp leen ca ngëm googee, Danañu def seeni sët ñu dab leen. Te duñu wàññi dara ci sen jëf, kenn ku nekk ay moom la mu sàkku."
52,TUUR,22,"Te Danañu leen jox ay foytéef ak yàpp lépp lu ñu cay soxla."
52,TUUR,23,"Danuñu cay joqlante aki kopp ci lu àndul aki caaxaan waxatumalaa sobe."
52,TUUR,24,"Danañu am xale yuy wër ci ñoom, yu mel ni pepp."
52,TUUR,25,"ku nekk jàkkaarlook moroomam tey laajante ;"
52,TUUR,26,"Ñanga naan : " ñun dey ba ñu nekkee Àddina danoo ragaloon [Yàlla] ;"
52,TUUR,27,"Yàlla daldi ñuy baaxe fegal ñu mbugalum Samuum."
52,TUUR,28,"ñun dey bu jëkk, ca Àddina dañu ko daan woo di ko ñaan. Moom Yàlla, moo di Aji-baax ji, di Jaglewaakoon bi yërmaandeem "."
52,TUUR,29,"Fàttalikul sa xéewali Boroom tax na ba doonoo buxaaba waxantumalaa ab dof ;"
52,TUUR,30,"Walla ñuy wax naan : " Kii waykat la ! Leegi tey mu dee jeexal "."
52,TUUR,31,"Waxal ne: " Xaarleen ! Man itam Maa ngi ànd ak ànd ag yéen di xaar "."
52,TUUR,32,"Moo ndax ñoom seeni xol mooleen di digal ? Am dañoo di aw nit ñu faku ?"
52,TUUR,33,"Walla dañuy wax naan : " Moo fent Alxuraan ? " Li am kay moo di ne dañoo gëmul."
52,TUUR,34,"Su fekkee ne, liñuy wax ngi ci ñoom, nañu indi lu mel ni Alxuraan."
52,TUUR,35,"Waaw ñoom ndax dañu leen sos bind leen walla ñoom ñooy binde di sos ?"
52,TUUR,36,"Walla ñoom ñoo bind asamaan yeek suuf si ? Li am kay moo di ne ñoom wóoluwuñu."
52,TUUR,37,"Moo ndax ñ oom dañoo am sa ndàmbi Boroom ? Walla ñoom ñooy dogal ?"
52,TUUR,38,"Walla ñoom dañoo am ab raas bu ñuy (yéege asamaan di déglu) ? Su fekkee loolu amna ka leen daan yëdujil na indi ay lay yu leer kon !"
52,TUUR,39,"Walla book Yàlla moom moo am ay doom yu jigéen, yéen nge en am yu góor ? (mukk)"
52,TUUR,40,"Moo ndax dangeen leen di laaj ag pey, te ñoom ñu diis gann aki bor ?"
52,TUUR,41,"Walla ñoom ñoo ame Mbóot yi di ko bind ?"
52,TUUR,42,"Walla ñoom dañoo am ay pexe ? Te kat pexe yépp ña ko def lay raas."
52,TUUR,43,"Walla ñoom dañoo am jeneen Yàlla ju dul Yàlla ? (Mukk) Tuddnaa Sellam ga soree na lool ak liñu koy bokkaale !"
52,TUUR,44,"Su ñu gIisaan mbugël sax muy wàcce asamaan, dañu naan : " Niir yu dajaloo la "."
52,TUUR,45,"Bàyyileen, ba ñu dajeek bis ba ñu leen di mbugël,"
52,TUUR,46,"bu keroogee seen pexe duleen jariñ dara, te kenn duleen dimbali."
52,TUUR,47,"Te kat tooñkat ya ñoom danañu am mbugël mu yées lolu. Waaye li ëpp ci ñoom duñu xam."
52,TUUR,48,"Nangay muñ li sa Boroom di dogal. Doo raw suñuy gët (ñun Yàlla). Te ne ngay sàbbaal sa Boroom di ko sant saa soo jógee ;"
52,TUUR,49,"Nangay sàbbaal it timis ak fajar (fa biddiw yi feqe ak fa muy sooxe)."
53,BIDDIW BA,1,"Maa ngi giñ ci biddiwub (dëlóoñ ba) !"
53,BIDDIW BA,2,"(Ci ni) seen àndandoo ji (Muxammad) réerul te it juumul"
53,BIDDIW BA,3,"te itam du àddu mukk ci bànneex ;"
53,BIDDIW BA,4,"du lenn ludul ak soloo gu ñu koy soloo."
53,BIDDIW BA,5,"[Jibriil] boroom kàttan gu tar ga moo ko jàngal,"
53,BIDDIW BA,6,"mu di ku taaru te yemoo,"
53,BIDDIW BA,7,"te moom ma nga ca déeléy asamaan ya gëna kawe (guddig rañaan ga)."
53,BIDDIW BA,8,"Daldi nay jegeñ ba faf yoore,"
53,BIDDIW BA,9,"Moo ngi jege woon ni ñaari xocci xala, walla sax mu gëna jigeñ loolu."
53,BIDDIW BA,10,"(Foofee) la Yàlla soloo jaamam la mu ko soloo."
53,BIDDIW BA,11,"Xol ba weddiwul la mu gis."
53,BIDDIW BA,12,"Moo ndax yéen dangeen di weranteek moom ca la mu gisoon ?"
53,BIDDIW BA,13,"Moo ne gisoon na ko de, ca geneen wàcc,"
53,BIDDIW BA,14,"kerook ra ñaan ma fa " Sidratu Al Muntaxaa ","
53,BIDDIW BA,15,"foofee la jannatu " al Maawaa " nekk :"
53,BIDDIW BA,16,"la koy muur muur na ko (di lalub wurus)."
53,BIDDIW BA,17,"Da koo gis dëgg bët ya jéllul jaawalewul."
53,BIDDIW BA,18,"Gis tigi ca kéemtaani Boroomam ya gëna màgg."
53,BIDDIW BA,19,"Waaw xërëmu Laata ak Usaa lu ñu leen di niru,"
53,BIDDIW BA,20,"ak Manaat xërëm ba ca des, te ñetteel leen ?"
53,BIDDIW BA,21,"Moo ndax yéena am doom yu góor moom Yàlla mu am ay jigéen ?"
53,BIDDIW BA,22,"(Xam ngeen) ne woowu séddale yéen jubul de !"
53,BIDDIW BA,23,"Loolu ay tur la doŋŋ yu ngeen di tudd (xërëm ya), yéen ak seeni baay. Seen njortu rekk lañu topp waaye yayoowunu jaamu. Topp it seen bànneex, looloo tax njub dikk bawoo fa seen Boroom."
53,BIDDIW BA,24,"Walla book nit moom limu mébét da koy daldi am ?"
53,BIDDIW BA,25,"Yàllaa moom àddinaak àllaaxira."
53,BIDDIW BA,26,"Aka bari Malaaka yu nekk ca asamaan ya te seenug ramu du jiñ dara, ndare ginnaaw bu Yàlla joxee ndigal, mu jëm ci ku Ko soob te Mu gëram ko."
53,BIDDIW BA,27,"Ña nga xam ne da ñoo gëmul àllaaxira ñooy tudde Malaaka yi turi jigéen,"
53,BIDDIW BA,28,"te ñoom amuñu ca benn xam-xam : seeni njo rtu rekk la ñuy topp, te njortu moom jotewul dara ak dëgg."
53,BIDDIW BA,29,"dëdul, képp kuy dumóoyu Sunug fàttali te dundug àddina rekk ñor ko."
53,BIDDIW BA,30,"Foofu la seen xam-xam yem. Waaye sa Boroom Moo gëna xam ku réere aw yoonam Moo gëna xam it ku gindiku."
53,BIDDIW BA,31,"Yàlla moom yi nekk ci asamaan yeek suuf si dana fay ña daan jëf jëf yu ñaaw kem lañu daan jëf, dana fay it ña daan rafetal seen jëf pey gu gëna rafet,"
53,BIDDIW BA,32,"ña nga xam ne dañuy moytu bàkkaar yu mag ya ak ñawtéef. Te it moo gëna xam li nekk ci yéen ng ir moom Moo leen sose ci suuf def leen ngeen di ay liir ci seen biiri nday. Buleen di tagg seen bopp; (moom Yàlla) Moo gëna xam ana kan moo ragal Yàlla."
53,BIDDIW BA,33,"Moo xanaa gisuloo ka dumóoyu fuuyu,"
53,BIDDIW BA,34,"muy joxe tuuti faf ko bàyyi ?"
53,BIDDIW BA,35,"Moo ndax dafa am xam-xamu Kumpa di ko gis ?"
53,BIDDIW BA,36,"Walla book dafa xamul li nekk ca téerey Muusaa"
53,BIDDIW BA,37,"ak Ibraayma ma jottaloon lool"
53,BIDDIW BA,38,"benn bakkan du gàddul bakkan bàkkaaram,"
53,BIDDIW BA,39,"li wér daal, nit ku nekk jëfam lay añe ;"
53,BIDDIW BA,40,"te la mu daan jëf, dana fés, bu bis pénc baa."
53,BIDDIW BA,41,"Te dees na ko ko fay ba mu mat sëkk,"
53,BIDDIW BA,42,"te nag lépp, ngay jeexe, ca sa Boroom,"
53,BIDDIW BA,43,"te moom Mooy reetaanloo di jooyloo,"
53,BIDDIW BA,44,"te it moom Mooy rey mooy dekkal,"
53,BIDDIW BA,45,"te moom Moo bind ñaari tóolent, yu di góor ak jigéen,"
53,BIDDIW BA,46,"muy bawoo ci toq maniyu wu wàcci ci njurukaay"
53,BIDDIW BA,47,"moom moo waral it sosuwaat ga dekkiwaat,"
53,BIDDIW BA,48,"te moom Mooy woomalale."
53,BIDDIW BA,49,"Te mooy boroom biddiw ba Si'raa,"
53,BIDDIW BA,50,"te moom Moo faagaagaloon waa Aad ñu jëkk ña,"
53,BIDDIW BA,51,"ak waa Samuud, ba kenn desufa,"
53,BIDDIW BA,52,"ak nitu Nóoyin ñu jëkk ña, ndax ñoom ñoo dàqoon tooñ te gënoona bew,"
53,BIDDIW BA,53,"noona la wëlbatee suuf sa këpp leen ko."
53,BIDDIW BA,54,"Muur leen ko."
53,BIDDIW BA,55,"Ana ban ci sa xéewali Boroom yi ngay werante ?"
53,BIDDIW BA,56,"(Muxammad mii) ab xuppekat la ni Yonent ya ko jiitu woon :"
53,BIDDIW BA,57,"bisub àtte ba jege na."
53,BIDDIW BA,58,"Kuddul Yàlla manula tee mu am."
53,BIDDIW BA,59,"Moo ndax ! Ci waxtaan wii ngeen di béegraay ?"
53,BIDDIW BA,60,"Di ci reetaan te jooyuleen ?"
53,BIDDIW BA,61,"ngeen di nuur rekk ci càggante."
53,BIDDIW BA,62,"Sàbbaalleen Yàlla te ngeen jaamu Ko."
54,WEER WI,1,"Waxtu wi jigesi na weer wi xar na (bis pénc ba)."
54,WEER WI,2,"Saa su ñu gisee keemaan, dañuy dumóoyu tey wax naan : " Lii ag njibar laati "."
54,WEER WI,3,"weddi nañu topp nañu it seen bànneex, te mbir yéppa ngi ne roŋŋ"
54,WEER WI,4,"Te jot nañu ci ay xibaar lu leen mana jàjj ;"
54,WEER WI,5,"Ràññatle gu jotal. Waaye teewul ñuy sànku."
54,WEER WI,6,"Nangeen leen dumóoyu. Bu keroogee ba wootekat ba di woote jëm ci mbir mu naqari,"
54,WEER WI,7,"ñuy jatt seeni gis ba, di génne ci bàmmeel yi dañuy mel ni ay soccent yu ñu tasaare,"
54,WEER WI,8,"sëggël seeni doq, jëm ca, wootekatu ba. Yéefër yaa nga naan : " Lii dey bis bu jafeñ la "."
54,WEER WI,9,"Nitu Nóoyin, ña leen jiitu woon weddi woon nañu. Ñoom it weddi woon nañu sunub jaam daldi wax ne: " Kii ab dof la ! " daldi koy bàyyi."
54,WEER WI,10,"mu woo Boroomam ñaan ko ne : " Man dey sonal nañu ma. Dimbalima "."
54,WEER WI,11,"ñu daldi ubbi wunti asamaan si ci am ndox muy dottiku,"
54,WEER WI,12,"ñu daldi ballal suuf ak ay bëti ndox. Ndox ya daldi gëndóo daj ci ndigal lu ñu natale."
54,WEER WI,13,"Ñu toog ca kaw gaalam ga doon ay dénk aki pont,"
54,WEER WI,14,"mu doon dawe ci sunug càmm : faye ko ko ngir ña weddi woon."
54,WEER WI,15,"Bàyyi nañu ko, mu di [kéemaan]. Moo ndax kon duñu ca jàjju ?"
54,WEER WI,16,"Te naka lay deme Sama mbugël at Samay xuppaate ?"
54,WEER WI,17,"Yombal Nanu, Alxuraan ngir ñu fàttelikoo ca. Moo kon ndax kenn dana ci jàjjoo ?"
54,WEER WI,18,"Waa Aad weddi woon nañu. Waaye naka la mbugël ma deme woon ak xupp ga ma leen defoon ?"
54,WEER WI,19,"Yabaloon nañu ca ñoom ngelaw lu ànd ak ub (sedd), ci bis bu tiis te mbugël ma faf wàccatuleen ;"
54,WEER WI,20,"dadoon sempi nit ñi ni ay dàtti tàndarma di buure."
54,WEER WI,21,"Naka mu Sama mbugël ak Samag xuppaate ?"
54,WEER WI,22,"Yombal Nañu Alxuraan ngir ñu fàttalikoo ca. Moo kon ndax kenn dana ca jàjjoo ?"
54,WEER WI,23,"Waa Samuud weddi woon nañu fàtteli ga?"
54,WEER WI,24,"Ñuy wax naan : " Jenn wa ay ni ñun ñu di ko topp ? Kon dey ñu sànku te réer."
54,WEER WI,25,"Moo ndax dañu koo coqate moom doŋŋ ci ñun yónni ko ? Kii daal ab fentaakoon la, bu yées "."
54,WEER WI,26,"Xalset nañu xam bu ëllëgee, ana kan mooy fentaakoon bu yées ba."
54,WEER WI,27,"yónni nañu ca ñoom naaga (gileem gu jigéen), muy sànje ci ñoom. Fugluleen te muñalleen (Saalix)."
54,WEER WI,28,"Nanga xamle ne ndox ma dañu koy bokk séddóo ñook [giléem ga] ; duñu fa fekkante."
54,WEER WI,29,"Ñu daldi woo seen àndandoo mu daldi koy rey."
54,WEER WI,30,"Naka la Sama mbugël ak Sama xupp nekke (ci seen kaw) ?"
54,WEER WI,31,"Yabal nañu ca ñoom genn Xaacu, ñu mel poñiitum kuy ñag am ñax."
54,WEER WI,32,"Yombal nanu, Alxuraan ngir ñu fàttaliku ca. Mo ndax kenn dana ca jàjjoo ?"
54,WEER WI,33,"Nitu Lóot weddi woon nañu lañu leen daan xuppe."
54,WEER WI,34,"Yabal Nañu ca ñoom ngelawu callmeer (mu faagaagal leen), ba mu des njabootug Lóot ñoom musël Nañu leen ca njël,"
54,WEER WI,35,"mudi xéewal gu bawoo ci ñun : noonu Lañuy faye képp kuy sant."
54,WEER WI,36,"Daan na leen xupp ci Suñu mbugël. Waaye teewul ñu daan werante ci loolu."
54,WEER WI,37,"Dañoo, sàkkoo saay-saaye ganam ña. ñu daldi fatt seen gët neleen " Mosleen Sama mbugël ak Samak xupp "."
54,WEER WI,38,"Mu foog leen, suba teel, ak mbugël mu ñu dootul tàggool."
54,WEER WI,39,"Mosleen Samak mbugël ak Samag xuppe."
54,WEER WI,40,"Yombal Nañu Alxuraan ngir ñu fàttalikoo ca. Mo ndax kon kenn dana ca jàjjoo ?"
54,WEER WI,41,"Nitu Firawna ya ñoom it, xupp ga dikkaloon na leen."
54,WEER WI,42,"Ñoom dañoo weddi faf suñu kàddu yépp. ñu daldi leen faagaagal, ak doole."
54,WEER WI,43,"Seen yéefër yi ndax dañoo gën ñooña ? Walla dañu leen bindal ci téere yi ne mu cc ngeen ?"
54,WEER WI,44,"Walla ñoom dañuy wax naan : " ñun ñépp nooy am ndam "."
54,WEER WI,45,"Seen booloo gi dana tas, ñu ne wëqét daw wane ginnaaw."
54,WEER WI,46,"Bis Pénc, ba la ñuy dajeeti, te bis Pénc moo gënatee mitti te tar."
54,WEER WI,47,"Tooñkat ya ña nga ca, cànkute ak réer."
54,WEER WI,48,"Bu ke roogee ba ñu di leen diri ci seen xarkanam ca biir Safara, (naan leen) : " Mosleen tokamti gu Safara "."
54,WEER WI,49,"ñoo bind lépp lu nekk cig natale,"
54,WEER WI,50,"amul suñu menn mbir [ndigal] ; [ludul ne] dafay mel ni xefiinu bët."
54,WEER WI,51,"Faagaagal Nanu, ay xeet yu mel ni yéen. Mo ndax kon kenn du fàttaliku jàjj ?"
54,WEER WI,52,"Te lépp lu ñu defoon bind Nañu ko ca téere ya,"
54,WEER WI,53,"lépp, lu ndaw ak lu mag, karmat nañu ko ca."
54,WEER WI,54,"Ña ragal Yàlla ña nga ca àjjana yu ami dex,"
54,WEER WI,55,"ca kërug dëgg ga, fa Buur Bu am kàttan ba."
55,YËRAMAAKOON BI,1,"Yërëmaakoon bi."
55,YËRAMAAKOON BI,2,"Moo jàngale Alxuraan (xamle ko)."
55,YËRAMAAKOON BI,3,"Moo bind nit (sos ko)."
55,YËRAMAAKOON BI,4,"Moo ko jàngal waxiin wu leer."
55,YËRAMAAKOON BI,5,"Jant beek weer wi ne rojj yemoo"
55,YËRAMAAKOON BI,6,"garab yi ak ñax mi dañuy sujuud."
55,YËRAMAAKOON BI,7,"Moom moo kaweel asamaan. Teg ca ay nattukaayam màndaxe (balaas),"
55,YËRAMAAKOON BI,8,"buleen di naxe mukk ci màndaxe natt :"
55,YËRAMAAKOON BI,9,"Nangeen di natt cig maandute buleen njuuj-njaaj."
55,YËRAMAAKOON BI,10,"Moo tàllal, suuf ñiy dunde :"
55,YËRAMAAKOON BI,11,"amna ay fuytéef, ak tàndarma yuy meññ,"
55,YËRAMAAKOON BI,12,"ak ay fepp yu nekk ci mbaram, ak gàncax yuy gilli."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,14,"Moom moo bind nit ci ban bu tikk dëgër ;"
55,YËRAMAAKOON BI,15,"te Moo bind jinne ci safara wuy bérëx wu amul saxaar;"
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,17,"Boroom ñaari Penku yi tey Boroom ñaari Sowo yi !"
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,19,"Moo dajale ñaari géej ya ;"
55,YËRAMAAKOON BI,20,"defna aw dig ca seen diggante ba duñu jaxasoo."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,22,"Te ñaari [géej]: yooyu peme da ciy génne ak ganjar."
55,YËRAMAAKOON BI,23,"Yéen nit ak jinne ana naka ngeen di mana weddee seen xeewali Bor oom ?"
55,YËRAMAAKOON BI,24,"Moo moom gaal yiy tëmbu ci biir géej niki ay tundi doj ;"
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,26,"Képp kuy dund kaw [suuf] dana masa saay jeex,"
55,YËRAMAAKOON BI,27,"Sa Jëmmi Boroom doŋŋ fiy des, moom miy boroom màgg gi ak teraanga."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,29,"Ñi nekk asamaan ak suuf sii ngi koy laaj aka Dagaan. Te moom bis bu nekk, Mi ngi ci mbir."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,31,"Yéen nit ak jinne yi, danañu leen xalseta àtte"
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,33,"Eey yéen mbooleem jinne yi ak nit ñi ! Su ngeen manee lañbatu ci biir déeléy asamaan yeek suuf si, lañbatuleen. Waaye du ngeen mana kër-këri mukk ba génn kiiraayal Yàlla."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,35,"Dees na leen xala sotti safara ak biteex, te kenn du leen dimbali."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,37,"Su asamaan si xottikoo ruy mel ni beteex."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,39,"Bu keroogee, nit ak jinne, kenn deesu ko laaj bàkkaaram."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,41,"Tooñkat ya dees na leen xàmmee ci seeni màndarga. Te deef na leen joñ boole seen bopp ak seeni tànk."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,43,"Waaw-kay nag Safara sa tooñkat ya daan weddee ngi nii."
55,YËRAMAAKOON BI,44,"Ñangay wëndéelu diggante (Safara sa) ak ndox muy bax."
55,YËRAMAAKOON BI,45,"Yéen nit ak jinne ana naka ngeen di mana weddee seen xeew ali Boroom ?"
55,YËRAMAAKOON BI,46,"képp ku dëggël tey wagar taxawaay ba ca kanam Boroomam, dana am ñaari àjjana ;"
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,48,"Yu am car yu dëll meññ gacc."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,50,"Amna fa ñaari bëti ndox yuy daw-dawaan."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,52,"Nekk na ca biir ci xeetu fuytéef wu nekk ñaari wirgó"
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,54,"ñangay sóonu ci ay laltaay yu dëll yoo xam ne biir ga sooy la, te it meññatum ñaar dër ya day yoore."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,56,"Ay xuur Al iin ñuy sajj seenub gis, ñoo xam ne nit walla jinne masu leen laal ñuy nekk ca biir."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,58,"Dañuy [rafet ba] mel ni: wurus yaaquut walla marjaan."
55,YËRAMAAKOON BI,59,"Yéen nit ak jin ne ana naka ngeen di mana weddee seen xeewali Boroom ?"
55,YËRAMAAKOON BI,60,"Moo ndax lu rafet man naa am geneen pey guddul lu rafet (mukk du am) ?"
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,62,"Ci dër yooyu amaat na yeneen ñaari dër."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,64,"Ñu di ñaari dër yu naat lool nëtëx."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,66,"Nekk na ci seen biir ñaari bëti ndox yuy jol di fuur."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,68,"amna ci biiram ay fuytéef, aki tàndarma, ak rummaan."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,70,"ay jigéen ñu yiw te rafet jekk, ñoo nekk ca biir."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,72,"jigéenu xuur yu sax fa seen mbaar ya,"
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,74,"nit walla jinne masuta laal jigéen ñooñu."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,76,"Ña ngeen soonu ci ay ngegenaay yu nëtëx (wert) ak ay laltaay yu rafet."
55,YËRAMAAKOON BI,13,"Yéen nit ak jinne ana naka ngeen di mana weddee seen xeewali Boroom ?"
55,YËRAMAAKOON BI,78,"Saw turu Boroom Baarkeel na, moom miy Boroom Màgg ak Teraanga ji !"
56,XEW-XEW BA,1,"Saa su xew-xew ba tàbbee (bis pénc ba),"
56,XEW-XEW BA,2,"kenn dóotul weddeeti ag digëm."
56,XEW-XEW BA,3,"Mooy daane (ñenn), di yëkëti (ñeneen)."
56,XEW-XEW BA,4,"Bu ñu gësëmee suuf si mu rëg-rëgi,"
56,XEW-XEW BA,5,"te moñoxo tundi doj yi mu ne tasar,"
56,XEW-XEW BA,6,"daldi doon pënd buy tasaaroo"
56,XEW-XEW BA,7,"ngeen dikk di ñetti kurél :"
56,XEW-XEW BA,8,"waa ndeyjoor – ana ñan ñooy waa ndeyjoor ?"
56,XEW-XEW BA,9,"Ak waa càmmoñ – ana ñan ñooy waa càmmoñ ?"
56,XEW-XEW BA,10,"Ak ña jiitu woon ci ndigal te ñooy jiitu ba fàww"
56,XEW-XEW BA,11,"Ñooñee ñooy ña gëna jigeñ Yàlla"
56,XEW-XEW BA,12,"ca biir Àjjanay xeewu ja,"
56,XEW-XEW BA,13,"lim bu takku ca ña jiitu woon,"
56,XEW-XEW BA,14,"ak lim bu néew ca ña mujjoon,"
56,XEW-XEW BA,15,"ci kaw ay lal yu ñu sadd [wurus ak peme],"
56,XEW-XEW BA,16,"dañu cay soonu jàkkaarloo."
56,XEW-XEW BA,17,"Ay xale yu dootu ñu màggat ñooleen di liggéeyal di leen wër,"
56,XEW-XEW BA,18,"ci ay kopp, ak baraada aki kaas: ci aw ñoll"
56,XEW-XEW BA,19,"te duñu miir duñu màndi ;"
56,XEW-XEW BA,20,"ak wépp xeetu fuytéef wu ñu gëna xemmeem,"
56,XEW-XEW BA,21,"ak yàppu picc lañu ca gëna wunnéen."
56,XEW-XEW BA,22,"Ak ay jigéen (xuur al iin), yu jekk ya lool ay gët,"
56,XEW-XEW BA,23,"yu taaru ba mel ni wurusu peme."
56,XEW-XEW BA,24,"ñu faye leen ko lañu daan jëf."
56,XEW-XEW BA,25,"Duñu fa dégg mukk ay waxi neen walla wax ju sew ;"
56,XEW-XEW BA,26,"ludul dañuy wax rekk naan : " Jàmm ! Jàmm ! ""
56,XEW-XEW BA,27,"Ak waa ndeyjoor ; ana ñan ñoo di waa ndeyjoor ?"
56,XEW-XEW BA,28,"[ñoom ñ anga ca]: déem yu amul dég,"
56,XEW-XEW BA,29,"ak ci garabi banaana yu meññet ma rangaloo,"
56,XEW-XEW BA,30,"ak ci biir keppaar yu ñu yiif yaatu"
56,XEW-XEW BA,31,"ak ci [wetu] ndox muy sottiku te tëa dakk,"
56,XEW-XEW BA,32,"ak ay fuytéef yu bari sakkan"
56,XEW-XEW BA,33,"du rag mukk te it kenn du ko tere,"
56,XEW-XEW BA,34,"ak ay lalta ay yu yékkatiku,"
56,XEW-XEW BA,35,"Man Yàlla maa leen sàkk ñu ñeseŋ ñoom (xuur al iin),"
56,XEW-XEW BA,36,"def Nañu leen ñu di ay xiig,"
56,XEW-XEW BA,37,"yu sopp lool seen jëkër, te maase ne rojj,"
56,XEW-XEW BA,38,"waa ndeyjoor leen moom,"
56,XEW-XEW BA,39,"ñuy mbooloo ma ñu tànn ca ña jëkkóon,"
56,XEW-XEW BA,40,"ak mbooloo ma ñu tànn ci ñu mujj,"
56,XEW-XEW BA,41,"Ak waa càmmoñ; ana ñan ñoo di waa càmmoñ ?"
56,XEW-XEW BA,42,"ña nga ca biir cóolóolul ndox may wañax,"
56,XEW-XEW BA,43,"ak ca ron kërug saxaar su ñuul kukk"
56,XEW-XEW BA,44,"seddul, neexul lewetul."
56,XEW-XEW BA,45,"Ñoom bañuy dund ca àddina dañu daan fuukarewu."
56,XEW-XEW BA,46,"Dañoo nuuran ci bàkkaar ba gëna màgg mu di bokkaale Yàlla"
56,XEW-XEW BA,47,"dañu daan wax naan : " Moo ndax bu ñu faatoo ba def suuf aki yax, dees nañu dekkilaat ?"
56,XEW-XEW BA,48,"ñook suñuy baay aki maam ? ""
56,XEW-XEW BA,49,"Waxal ne : " Mbooleem ña jëkkoon ak ñu mujj ñi"
56,XEW-XEW BA,50,"dees na leen dajale ci féncóob bis bu ñu xam "."
56,XEW-XEW BA,51,"Topp ginnaaw ba, yéen, ñi réeroon, te daan waddi (bis pénc ba),"
56,XEW-XEW BA,52,"dangeen di lekk ci garabuk Saquum."
56,XEW-XEW BA,53,"Ngeen di ca feesal seeni biir,"
56,XEW-XEW BA,54,"ngeen di fa naan ndox muy wañax teg ko ca,"
56,XEW-XEW BA,55,"ngeen di ca dëtëm ni giléem gu mar."
56,XEW-XEW BA,56,"Ñam woowule ñu leen di teeroo, bu bis Pénc baa."
56,XEW-XEW BA,57,"ñun ñoo leen sàkk bind leen. Ana lan moo tax manuleena gëm dekkiwaat ?"
56,XEW-XEW BA,58,"Xanaa gisuleen maniyyu mi ngeen sotti :"
56,XEW-XEW BA,59,"yéena koy bind: walla ñun (Yàlla) ñoo koy sos ?"
56,XEW-XEW BA,60,"ñun ñoo natt ag dee ci yéen dogal ko te kenn du ko mana fanq. Te it lottu ñu"
56,XEW-XEW BA,61,"te wuutal leen ñeneen rey leen yéen, dekkilaat leen fu ngeen xamul."
56,XEW-XEW BA,62,"Xam ngeen xéll ca bu jëkk na ka ngeen sosoo. Moo kon ndax dangeen dul fàttaliku ?"
56,XEW-XEW BA,63,"Xanaa gisuleen li ngeen di ruuj ?"
56,XEW-XEW BA,64,"Yéen yéena koy bay ? walla ñun ñoo koy bay ?"
56,XEW-XEW BA,65,"Suñu neexoon, ñu fóomal ko. Ngeen ne tócc di wél-wéli di [yuxu]:"
56,XEW-XEW BA,66,"Te naan : " Danoo fees dell aki bor !"
56,XEW-XEW BA,67,"amu ñuy alal am ñu tono "."
56,XEW-XEW BA,68,"Xanaa gisuleen ndox mi ngeen di naan ?"
56,XEW-XEW BA,69,"Moo ndax yéena koy wàccee ci niir yi ? walla ñun ñoo koy wàcce ?"
56,XEW-XEW BA,70,"Suñu neexoon, ñu sëccël ko mu wex xàtt ak xorom. Moo xanaa dungeen sant ?"
56,XEW-XEW BA,71,"Xanaa gisuleen Safara wi ngeen di taaloo ?"
56,XEW-XEW BA,72,"Moo ndax yéena sos garab gi walla ñun ñoo ko sos sàkk ko ?"
56,XEW-XEW BA,73,"Def nañu ko mu di ag fàttali (ci safaraw ëllëg), di jumtukaay ci képp ku ko ittewoo."
56,XEW-XEW BA,74,"Na ngay sàbbaal sa Boroom, bu Màgg bi !"
56,XEW-XEW BA,75,"Déet ! maa ngi giiñ ci wàccuwaayi biddiw yi."
56,XEW-XEW BA,76,"Su ngeen xamo on lii, ngiiñ lu màgg la de."
56,XEW-XEW BA,77,"Lii dey Alxuraan ju teddla,"
56,XEW-XEW BA,78,"ci biir Téere bu ñu ñoŋal"
56,XEW-XEW BA,79,"ñi laab rekk koy laal (ku laabul warukoo laal) ;"
56,XEW-XEW BA,80,"Mi ngi wàcci bawoo ca Yàlla Boroom àddina si."
56,XEW-XEW BA,81,"Moo ndax ci waxtaan wii ngeen di weddi ?"
56,XEW-XEW BA,82,"Ak li leen Yàlla defal lépp fayewuleen ko ludul di weddi Alxuraan ?"
56,XEW-XEW BA,83,"Bu ruux gi génnee ba des ci bóli gi (kuy sukuraat),"
56,XEW-XEW BA,84,"te fekk na yéena nga koy xool,"
56,XEW-XEW BA,85,"fekk na booba ñun Yàlla ñoo ko gëna jigeñ waaye du ngeen gis."
56,XEW-XEW BA,86,"Bu ngeen, jortee ne ameeluleen Yàlla dara,"
56,XEW-XEW BA,87,"ana lan moo tax kon delloosiwuleen [ruux ga], ndegam ñu dëggu ngeen ?"
56,XEW-XEW BA,88,"Su fekkee ne koo ku dafa jige woon (Yàlla),"
56,XEW-XEW BA,89,"dana (am) noflaay, ak àjjanay xéewël."
56,XEW-XEW BA,90,"Su fekkee ne nag dafa bokk ci waa ndeyjoor,"
56,XEW-XEW BA,91,"dees na ko [teeroo]: " Jàmm ju " bawoo ca waa ndeyjoor."
56,XEW-XEW BA,92,"Su fekkee ne nag dafa bokk ca ña daan weddi (dekkiwaat) tey ñu réer sànku,"
56,XEW-XEW BA,93,"des na ko teeroo ndox muy wañax,"
56,XEW-XEW BA,94,"ak xoyomu ca biir Safara."
56,XEW-XEW BA,95,"Lii mooy dëgg tigi."
56,XEW-XEW BA,96,"Na ngay sàbaal sa turu Boroom, bu Màgg bi !"
57,WEÑ GU ÑUUL GA,1,"Ñi nekk ci biir asamaan yeek suuf si ñi ngi sàbbaal Yàlla miy boroom Kàttan gi, te di ku Xereñ."
57,WEÑ GU ÑUUL GA,2,"Mooy boroom nguurug asamaan yeek suuf. Mooy dundal mooy rey, te Man na lépp lu ne."
57,WEÑ GU ÑUUL GA,3,"Mooy ki Jëkk mooy ki Mujj, mooy ki Fés mooy ki Nëbbu te moo Xam lépp lu ne."
57,WEÑ GU ÑUUL GA,4,"Mooy ki bind asamaan yeek suuf si ci biir juróom-benni fann ba noppi Mu yemoo ca kaw Gàngunaay ga (Aras); Xam na lépp luy dugg ci biir suuf ak lu caay génne, ak lépp luy wàcc bawoo asamaan ak lu cay yéek, te Moom mi ngi and ak yéen fu ngeen man di nekk. Te Yàlla kuy gis la li ngeen di def."
57,WEÑ GU ÑUUL GA,5,"Mooy Boroom nguurug asamaan yeek suuf si. Te ca Yàlla la mbir yépp di mujj."
57,WEÑ GU ÑUUL GA,6,"Mooy duggal guddi ci bëccëg te it mooy duggal bëccëg ci guddi, te Ku xam xéll la li nekk ci dënn yi."
57,WEÑ GU ÑUUL GA,7,"Gëmleen Yàlla ak ub Yonentam, te na ngeen di joxe ci alal ji mu leen wuutalal. Ñi gëm te bokk ci yéen tey [joxe alal] danañu am ag pey gu màgg."
57,WEÑ GU ÑUUL GA,8,"Ana lu leen dal ba munu leen gëm Yàlla, ak ub Yonentam mi ngi leen di woo ngir ngeen gëm seen Boroom ? Te jël ci yéen ab dig bu diis ndegam gëm ngeen."
57,WEÑ GU ÑUUL GA,9,"Moom mooy wàcce ay kàddu yu leer ca jaamam ba, ngir mu génneleen cig lëndëm tàbbal leen cig leer; te Yàlla dey ku leen ñeewanti la, Jagléwaakoon la."
57,WEÑ GU ÑUUL GA,10,"Ana lu leen dal ba munuleen joxe alal ci yoonu Yàlla, te Yàllaa moom ndono yi nekk ci asamaan yeek suuf si ? Ña joxe seen alal lu jiitu (fatxu Makkata) xare boole ca duñu yem ak kenn ñoom dañuy am pey gu màgg ak daraja yu kawe ëppëlee ko ña joxe ginnaaw xare be te sax xare woon nañu. Ñoom ñépp, la Yàlla dig neexal bu duun, te Yàlla ku deñ-kumpa la ci li ngeen di def."
57,WEÑ GU ÑUUL GA,11,"Ana kan mooy nangoo lebal Yàlla bor bu rafet, Mu fulandikul ko ko, te it dana am ag pey gu màgg."
57,WEÑ GU ÑUUL GA,12,"(Bu keroog) (bis pénc baa) dangeen gis way-gëm ña, leer ga dox seen diggante di jolli ci kanam ak ndeyjoor ; (ñu naan leen) : " Bégleen tey : am ngeen ay àjjana yu dex ya di daw ci suufam te dangeen fay béel ". Loolu mooy texe gu mag ga."
57,WEÑ GU ÑUUL GA,13,"Bu keroogee ba naaféq yu góor yi ak naaféq yu jigéen yi, di wax ñi gëm naan leen : " Xoolleen ñu ndax ñu mana niitu: ci seenug leer ". Ñu neleen: " Delluleen ginnaaw, wutig leer ". Daldi doxale seen diggante ñag boo xam ne biir ga yërmaande la (fa reek ña gëm), biti ba di mbugël (fareek naaféq ya)"
57,WEÑ GU ÑUUL GA,14," " (Naaféq yaa ngay) woote naan xanaa ànduñu woon ak yéen ? " jullit ña ne. " Axakañ, waaye yéena fitnaal seen bopp, daan fexeel (ñi gëm) daan werante, faggu ba faf mbirum Yàlla agsi saytaane nax leen."
57,WEÑ GU ÑUUL GA,15,"Bis niki tey, kenn du jël ci yéen ag njotu kenn it du ko jëll ca ña weddi. Seenub saxuwaay Safara moom ngeen mengóol: dootu leen tàggoo. Ndaw mujj gu bon !"
57,WEÑ GU ÑUUL GA,16,"Ndax jotul nag ci ñi gëm, seeni xol ragal buur jëm ci di fàttaliku Yàllu ak lépp lu wàcci tey dëgg ? Te ñuy baña mel ni ña leen jiitu woon te Téere wàcci ca ñoom. Ba diir ba yàggee seeni xol wow, ba faf la ëpp ca ñoom saay-saay lañu (génn topp)."
57,WEÑ GU ÑUUL GA,17,"Xamleen ne Yàllaay dundal suuf si ginnaaw ba mu dee. Leeralal Nañu leen, suñuy firnde ngir ngeen jëfandikoo seeni xol jàjju waaru."
57,WEÑ GU ÑUUL GA,18,"Saraxekat yu góor ak saraxekat yu jigéen ñiy lebal Yàlla bor bu rafet, dees na leen ko fulal te danañu am ag pey gu màgg."
57,WEÑ GU ÑUUL GA,19,"Ña gëm Yàlla ak Yonentam ñooñee ñooy ña dëggu tey seede fa seen Boroom. Am nañu seenug pey ak seenug leer, yéefër yay weddi Suñuy firnde nag, ñoom ñoo di waa safara."
57,WEÑ GU ÑUUL GA,20,"Xamleen ne dundug àddina am po la, aki caaxaan, ak gànjar ak fuukareente, ak ëppalantey alal aki doom. Mu mel ni waame : wu dotti yéem lool yéefër yi, gàncax ga naat seet seet mboq ; sooy mi yàqu. Te àllaxira, mbugël mu tar moo fa am, ak njégël gu bawoo fa Yàlla ak ngëramam. Dundug àddina du lenn ludul taar buy naje."
57,WEÑ GU ÑUUL GA,21,"Dawleen jëkënte jëm ci njégëluk seen Boroom ak ca Àjjana joo xam ne yaatuwaayam tollu na ni yaatuwa ayu asamaan ak suuf, te dañu koy waajalal ñi gëm Yàlla ak Yonentam. Loolu ngënéelul Yàllaa. Te Yàlla Mooy Boroom ngëneel lu màgg la."
57,WEÑ GU ÑUUL GA,22,"Amul menn musiba muy dal ci kaw suuf si walla seen kaw jëmm yi, ludul ne bind Nañu ko ci ab Téere ba ñu ko laata sàkk ; te loolu lu yomb Yàlla la,"
57,WEÑ GU ÑUUL GA,23,"ngir ngeen baña yoqat ñanki ci li leer, te it baña bokk ci damoo li mu leen jox. Yàlla safoowul képp kuy damoowaakoon buy fuukare wu."
57,WEÑ GU ÑUUL GA,24,"Ña nay tey digël nit ñi ñuy nay. Képp ku dumóoyu, Yàlla moom ku doyloo boppam la di ku Yayoo cant."
57,WEÑ GU ÑUUL GA,25,"Yónni Nañu suñuy Yonenta ci ay firnde yu leer, wàcce ay Téere boolekook ñoom aki balaas yu màndaxe, ngir nit ñi taxawal maandute. Wàcce Nañu weñ gu ñuul, mu am kàttan gu tar, ak ay njariñ ñeel nit ñi, ak it ngir Yàlla xam, ana kan moo koy dimbalil ay Yonentam, ci kumpa. Yàlla ku am doole la di Boroom Kàttan."
57,WEÑ GU ÑUUL GA,26,"Yónni Nañu Nóoyin ak Ibraayma te it def nañu Yonenta ga ci seeni sët ak Téere ba jox nañu leen ko. Amna ci ñoom ñu gindiku, waaye li ëpp ci ñoom saay-saay lañu."
57,WEÑ GU ÑUUL GA,27,"ñu daldi xentuloo suñuy Yonent seen mboor, xentuloo Iisaa domu Maryaama indil nañu ko Injiil, te it def nañu ca biir xolu ña ko topp ak ñeewante ak yërmaande. Ak bero jigéen ña ñoom ñoo ko fental seen bopp, Waaye farataalu ñu ko ci ñoom. Li ñu leen digël daal moo di nañu sàkku ngëramul Yàlla. Te sax sàmmuñu ko ni mu ware. Ña bokk ca ñoom te gëm indil Nañu leen seenug pey. Waaye lu bari ci ñoom ay saay-saay lañu."
57,WEÑ GU ÑUUL GA,28,"Eey yéen ñi gëm ! Ragal-leen Yàlla te gëm Yonentam bi danaleen defal ñaari cokkoor yu yërmande, danaleen defal it ak leer gu ngeen gindikoo, te it dinaleen jéggël, Yàlla Jéggëlaakoon la Jaglewaakoon la."
57,WEÑ GU ÑUUL GA,29,"Ñoñ Téere nañu xam ne manuñu dara ci ngënéelu Yàlla te it ngëneel ci loxo Yàlla la nekk ; Moo koy jox ku ko soob, te Yàlla moo di Boroom ngëneel lu màgg li."
58,DÀGGASANTE BA,1,"Yàlla dégg na waxi jigéen ja doon dàggasanteek yaw ci mbirum jëkëram te doon joyal njàmbatam ci Yàlla. Yàllaa ngi dégg seenuk wàqante yéen ñaar, Yàlla kuy dégg la kuy gis la."
58,DÀGGASANTE BA,2,"Góor ñiy weddi seeni jabar seen pendali nday, taxul ñu mel mi seeni nday ci ñoom seeni nday ñoom ña leen juróon. Li ñuy wax lu ñaaw la di ay fen. Te Yàlla nag kuy bale la ab Jéggalaakoon la."
58,DÀGGASANTE BA,3,"Góor ñi nga xam ne dañoo woddi seeni jabar seeni pendali nday ba noppi bëgg caa dale ginnaaw, ca lañu waxoon, nañu goreel ab jaam balaa ñoo jonjoowaat loolu lañu leen di jàjje. Te Yàlla ku deñ-kumpa la ci li ngeen di def."
58,DÀGGASANTE BA,4,"Su ko manul na woor ñaari weer yu tegaloo balaa ñuy jonjoowaat. Su ko manul, na leel juróom-benn-fukki ndóol miskiin. Loolu nag, ngir ngeen gëm Yàlla ak ub Yonentam. Te loolu mooy daytali Yàlla yi. Ña weddi nag ñoom danañu am mbugël mu mitti."
58,DÀGGASANTE BA,5,"Ñay juuyook Yàlla ak ub Yonentam dees na leen toroxal kem niñu toroxale woon ña leen fi jiitu woon. Te wàcce nañu ay firnde yu leer nàññ, yéefër yi am nañu mbugël mu and ak toroxtaane,"
58,DÀGGASANTE BA,6,"bu keroog bis pénc baa ba Yàlla dékkal leen ñoom ñépp, danaleen xibaar lañu jëfoon ndax Yàlla moom takkoon na ko ñoom it ñu fàtte ko. Yàlla kuy seede la ci lépp lu ne."
58,DÀGGASANTE BA,7,"Xanaa gisuloo Yàlla xam na li nekk ci asamaan yeek suuf si ? Amul fenn fu ñuy déeyoo sekkare muy ñett te du moom Yàlla moo leen ñeenteel, du caageen juróom te du ut moo leen juróom-benneel, du lu gëna bari walla lu gëna néew loolu, ludul ne mi ngi and ak ñoom fu ñu mana nekk. Te, Danaleen xibaar, lépp lu ñu daan jëf, bu bis pénc baa, Yàlla ku xam lépp la."
58,DÀGGASANTE BA,8,"Xanaa gisuloo ñañu tere woon (Yaxuud ya) ? Ba noppi, ñoom ñu dellu di ko def, di déeyoo ciy bàkkaar, ak ug nooneel ak moy Yonenta bi. Bu ñu dikkee fi yaw, ñuyu la ak ñuyoo boo xam ne Yàlla ñuyoo wu la ko, te ña ngay wax ci seen xol naan : " Lu tax Yàlla dinu mbugël ci li ñuy wax ? " Bàyyi leen ak Safara, Danañu ca xoyomu. Ndaw mujj gu bon !"
58,DÀGGASANTE BA,9,"eey yéen ñi gëm ! Su ngeen dee déeyooti, buleen di déeyoo mukk ci luy bàkkaar, walla ak noonoo walla moy Yonenta bi, nangeen di déeyoo ci topp Yàlla ak ragal ko. Te nangeen ragal Yàlla mi nga xam ne dees na leen pang yéen ñépp jëmleen ca mo om ( bu bis pénc baa)."
58,DÀGGASANTE BA,10,"Déeyoo moom [liggéeyub] saytaane doŋŋ la ngir mana tiit loo ñi gëm. Te manuleena lor dara ludul ci kàttanu Yàllu. Ñi gëm nañuy doyloo te wéeru ci Yàlla."
58,DÀGGASANTE BA,11,"Eey yéen ñi gëm ! bu ñu leen waxee ne yaatleleen ci jataay yi : " Na ngeen daldi yaatal ",. Kon dey Yàlla danaleen yaatalal Bu ñu leen waxee ne jógleen, nangeen daldi jóg (su ngeen ko defee). Yàlla dana yékkatil ñi gëm te bokk ci yéen ak ña am xam-xam (ay daraja yu kawe). Te Yàlla ku deñ-kumpa la ci li ngeen di def."
58,DÀGGASANTE BA,12,"eey yéen ñi gëm ! Su ngeen di déeyook Yonenta bi, na ngeen ca jiital ab sarax : loolu moo gën ci yéen te moo gëna sell. Su ngeen ko amul Yàlla moom Jéggëlaakoon la Jaglewaakoon la !"
58,DÀGGASANTE BA,13,"Moo mbaa du dangeen ragal ñàkk ba tax du ngeen jiital sarax ? Su ngeen, ko deful Yàlla baal leen, daldi leen dem taxawali julli, te di natt asaka, te nangeen di topp Yàlla ak ub Yonentam. Yàlla Ku deñ-kumpa la ci li ngeen di def."
58,DÀGGASANTE BA,14,"Xanaa gisuloo naaféq ya dem ànd ak ña Yàlla mere (Yaxuud ya) ? Ñoom bokkuñu ci yéen, bokkuñu it ci ñoom (Yaxuud ya) ; te ña ngay giñ fen ci Yàlla, te xam ko xéll."
58,DÀGGASANTE BA,15,"Yàlla waajalna leen mbugël mu tar. Ngir lañu daan def ñaaw na."
58,DÀGGASANTE BA,16,"Jàppe woon nañu seen ngiñ ya muy pakk, ñuy gàllankor yoonu Yàlla. Danañu am mbugël muy toroxal."
58,DÀGGASANTE BA,17,"Seen alal yeek, seen doom yi do leen jariñ manuleen fegal dara ci Yàlla. Ñoom ñoo di waa safara te dañu fay béel."
58,DÀGGASANTE BA,18,"Bu keroogee ba Yàlla dekkal leen ñoom ñépp, su ku defee ñu di ko giiñël ni ñu leen daan giiñale yéen, dañuy jortu ne ñi ngi ci dara. Te ñoom ay fenkat la ñu."
58,DÀGGASANTE BA,19,"Saytaane man-manee na leen ba fàtteloo leen tudd Yàlla. Ñoo di kureelub Saytaane ndaxam kureelu Saytaane ñooy ña yàqule tigi."
58,DÀGGASANTE BA,20,"Ñay juuyook Yàlla ak ub Yonentam ñoom ñooy ña torox."
58,DÀGGASANTE BA,21,"Yàlla bind na ne : " Tigi, Man, maak Samay Yonent nooy not ". Yàlla Ku bari doole la di Ku bari kàttan."
58,DÀGGASANTE BA,22,"Doo fekk mukk, aw nit ñu gëm Yàlla ak Bis bu mujj ba, ñuy soppanteek kuy juuyook Yàlla ak ub Yonentam, doonte la sax dafay seen baay, walla muy seen doom, walla muy seen mbokk walla ñu bokk giir. Ñooñu Yàlla defna ci seen biir xol ya ngëm dimbali leen ci bu baax. Te dina leen tàbbal ay àjjana yu ay dex di daw ci suufam, ñu béel fa. Yàlla gëram na leen ñoom it gëram nañu ko. Ñooñu ñoo di kurelub Yàlla. Te ndaxam moos kureelub Yàlla ñooy am ndam."
59,MÀNGAAN GA,1,"Ñi nekk ci Asamaan yeek suuf si ñi ngi sàbbaal Yàlla, te moo di boroom kàttan gi, di Ku xereñ ki."
59,MÀNGAAN GA,2,"Te mooy Yàlla moo génnee woon ña weddi te bokk ci, ñoñ Téere (Yaxuudi Madiina), ci seen kër ca njaalbeenuk màng ga (Jëm Saam). Jortuleen woon ne danañu génn, ñoom (Yaxudd ya it) jortoon nañu ne seeni tata danaleen aar. (Yàlla) daldi nay tàbbal tiitange ci seen xol,. Ñu tàmbalee gental seen kër ya ci seeni yoxo, ak yoxoy jullit ñi. Xalamleen (xalaat), yéen ñi am am njis mu leer."
59,MÀNGAAN GA,3,"Su Yàlla dogalul woon seenug génn (réew mi), kon dey Mu mbugël leen ci àddina ; te bu àllaaxiraa it ñu am mbugëlum Safara."
59,MÀNGAAN GA,4,"Li ko waral moo di ne ñoom dañoo juuyoo woon ak Yàlla ak ub Yonentam. Te nag képp kuy juuyook Yàlla moom di boroom mbugël mu tar."
59,MÀNGAAN GA,5,"Tàndarma gu ngeen mana dog walla ngeen bàyyi ko mu taxaw, ci ndigalul Yàlla la ame ak it ngir mu gàcceel saay-saay sa (Yaxuud ya)."
59,MÀNGAAN GA,6,"Li ngeen nangoo ci ñoom (alal) te xeexuleen Yàllaa ko baaxe ab Yonentam ; waaye nag Yàlla mooy bal ay Yonentam ci kaw ku ko soob te Yàlla ku am kàttan la ci def lépp lu ne."
59,MÀNGAAN GA,7,"Alal ji ngeen nangoo ci dëkk-dëkkaan yi te xeexuleen, Yàllaa ko moom ak ub Yonentam, ak mbokki jigeñaale, ak jirim yi, ak ndóol yi ak doxandeem yi, ( te loolu nag ngir mu baña yem rek) ci diggante way-woomal yi. Lépp lu leen Yonent bi jox jël-leen ko ; lépp lu mu leen tere, bàyyileen ko ; te ngeen ragal Yàlla ndax Yàlla kat ku tar mbugël la."
59,MÀNGAAN GA,8,"[Bokk na ci ñi yayoo alal jooju] way-ñakk ña gàddaayoon ñu génnee woon leen ca seen kër ak seen alal, te doon sàkku ngëneel ci Yàlla ak ngëramam, te doon sàkku ndimbalu Yàlla ak ub Yonentam. Ñooña ñoo di ñu dëggal ña."
59,MÀNGAAN GA,9,"[Bokk na ci ñi yayoo alal jooju] ña dëkke woon réewum (Madiina), te gëmoon ba ñu leen laataa fekk si, te soppoon lool ña gàddaay jëm si ci ñoom, iñaane wuñu leen dara, di jiital aajoy ña gàddaay ci seen aajoy bopp, ak luñu ñàkk ñàkk. Képp ku mucc ci nay, baaxle na fàww."
59,MÀNGAAN GA,10,"[Bokk na ci ñi yayoo alal jooju] ña dikk seen ginnaaw tey wax naan : " Yaw suñu Boroom, jéggalnu, ñook suñu mbokk yi ñu jiitu ci ngëm ; te bul bàyyi genn mbañeel ci suñuy xol jëm ci ñi gëm. Yaw suñu Boroom, Kuy ñewenti nga Kuy Jaglewaakoon nga sa Yërmënde "."
59,MÀNGAAN GA,11,"Xanaa gisuloo ña naaféq ña ngay wax ak seeni mbokk ya weddi ci ñoñ Téere naan leen : " Bu ñu leen génnee, danañu génn ànd ak yéen te duñu topp kenn ci lu leen di lor yéen ; te kuy xex ak yéen, ñun yéen la ñuy jàppale ". Te Yàlla seede na ne ñoom ay fenkat la ñu."
59,MÀNGAAN GA,12,"Bu ñu leen génnee woon, ñoom duñu génn mukk di ànd ak ñoom ; bu ñu doon xeex it, duñu leen jàppale ; sax dañuy mujj daw ; te duñu am ndam."
59,MÀNGAAN GA,13,"Ñoom naaféq yi seen jëmm yii lañu gëna ragal ci Yàlla. Ndax ñoom dañoo xamul."
59,MÀNGAAN GA,14,"Duñuy xeex ak yéen mukk (ñoom naaféq ya) ludul biir dëkk yu ñu tata ci ginnaaw ay ñag. Seenug noonoo ci seen biir lu tar la. Danga foog ne ñu ànd lañu, te seeni xol dañoo féewoo. Li ko waral moo di ne dañoo amul ay xol di ko jariñoo."
59,MÀNGAAN GA,15,"danoo mel ni ñi leen jigeñ, te jiitu woon leen (Yéefëri Makka), mos nañu alkaande seen jëf te danañu am mbugël mu tar ;"
59,MÀNGAAN GA,16,"dafay mel ni rekk Sa ytaane ba muy wax ak nit naan ko : " Weddil ". Ba mu weddee, mu ne ko : " Man kat deñ naa ci yaw ndax man damaa ragal Yàlla, miy Boroom àddina si "."
59,MÀNGAAN GA,17,"Su ko defee ñoom ñaar Safaraay doon seenug muj ñu béel fa. Loolu mooy peyug tooñkat ya."
59,MÀNGAAN GA,18,"eey yéen ñi gëm ! Ragal-leen Yàlla. Bakkan bu nekk nay xool la muy jiital ngir ëllëg. Te nangeen di ragal Yàlla, Yàlla dey ku deñ-kumpa la ci li ngeen di def."
59,MÀNGAAN GA,19,"Buleen def mukk ni gaa ña fàtte woon Yàlla ; Mu faf fàttiloo leen seen bopp ; ñooñee ñoo di saay-saay si."
59,MÀNGAAN GA,20,"Waa Safara duñu yem ak waa Àjjana mukk. Ndax waa Àjjana ñoo di ña texe."
59,MÀNGAAN GA,21,"Suñu wàcce woon Alxuraan jii ci kaw aw doj, kon dey nga gis ko muy toroxlu daldi moñoxoo ngir ragal Yàlla. Yooyu ay léeb la yu ñuy saddal nit ñi ngir ñu man caa xalaate."
59,MÀNGAAN GA,22,"Moom mooy Yàlla ji nga xam ne. Amul jeneen Yàlla ju dul moom, Moo xam kumpa ak li Feeñ. Mooy, Yëramaakoon bi, di Jaglewaakoon bi."
59,MÀNGAAN GA,23,"Moom Mooy, Yàlla ji nga xam ne. Amul jeneen Yàlla ju dul moom ; mooy Boroom bi, di Ku Sell ki, di Jàmm ji, di Ku Wóor ki, di Ku Peek lépp, di Boroom Kàttan gi, di Ponkal mi, di Ku Rëy ki. Tudd naa Sellam gi ! Soree na lool ak li ñu koy bokkaaleel."
59,MÀNGAAN GA,24,"Moom Mooy Yàlla, Bindkat biy sos, tey Melal. Mooy boroom tur yi gëna rafet. Mbooleem li nekk ci asamaan yeek suuf si dañu koy sàbbaal di ko kañ. Moom moo di boroom Kàttan gi, di Ku Xereñ ki."
60,JIGÉEN JU ÑUY SEETLU JA,1,"Eey ñi gëm ! Buleen jàpp Samay noon ak seeni noon, ay xarit, ndax ñoom dañoo weddi dëgg ga dikk ci yéen. Danañu génne Yonent bi ak yéen néey da ngeena gëm, Yàlla. Su fekkee ne dangeena génn di xare ji ci yoonu Yàlla tey sàkku sama ngërëm, buleen rocciku mukk di wut ci ñoom ay xarit, ndax Man xam naa li ngeen di nëbb ak li ngeen di feeñal ? Képp ku ko def ci yéen na xam ne réere na yoon wu jub xocc wa."
60,JIGÉEN JU ÑUY SEETLU JA,2,"Te suñu leen jekkoo, danañu leen rey saaga leen ; li ñu bëgg moo di ngeen weddi."
60,JIGÉEN JU ÑUY SEETLU JA,3,"Te bu Bis Pénc baa seeni doom walla seeni mbokk duñuleen fa jariñ, [Yàlla] dana fa teqale seen diggante, te Yàlla kuy Gis la li ngeen di def."
60,JIGÉEN JU ÑUY SEETLU JA,4,"Am ngeen, royukaay wu rafet ci Ibr aaxiima ak ña àndoon ak moom, (fàttalikul) ba ñu waxee seen nit ña neleen : " Deñ nañu ci, yéen ak li ngeen di jaamu te du Yàlla. Weddi nañu leen. Suñu digganteek yéen it, mbañeel ak ug noonoo moo fiy dox ba fàwwu, ludul bu ngeen gëmee Yàlla doŋŋ ". Ba mu des waxi Ibraayma ak baayam ne ko : " Danaa la, jéggalul [Yàlla] waaye amaluma la dara ci Yàlla ". " Yaw suñu Boroom, Yaw lañu doyloo te ci Yaw la ñuy delu. Te ci Yaw la lépp di Mujj."
60,JIGÉEN JU ÑUY SEETLU JA,5,"Yaw suñu Boroom, bul ñu def mukk [sànje] ci loxoy yéefër yi ; te nanga ñu jéggal, Yaw, yaa di Boroom Kàttan gi, di Ku Xereñ ki ""
60,JIGÉEN JU ÑUY SEETLU JA,6,"Ñoom am ngeen ci ñoom royuwaay wu rafet, mu ñeel képp ku yaakaar Yàlla ak Bis bu mujj ba : képp ku dumóoyu nag na xam ne Yàlla ku doyloo boppam Yayoowaakoonu cant la."
60,JIGÉEN JU ÑUY SEETLU JA,7,"Amaana bu Yàlla defee ci seen diggante ak ñi ngeen noonooloon ag bëggënte. Yàlla Ku Man la te Yàlla Jéggëlaakoon Jaglewaakoon la."
60,JIGÉEN JU ÑUY SEETLU JA,8,"Yàlla duleen tere ngeen di maslaa ak di laamisook ñi xeexul ak yéen ci seen diine te génnewuñuleen seeni kër. Yàlla safoona way-maandu yi."
60,JIGÉEN JU ÑUY SEETLU JA,9,"Ñi leen Yàlla di tere kay ñooy ñiy xeex ak yéen ci diine, di leen génnee ci seeni kër walla ña leen cay jàppale. Buleen xaritoo mukk ak ñoom képp kuy xaritook ñoom ñooy tooñkat yi."
60,JIGÉEN JU ÑUY SEETLU JA,10,"Eey yéen ñi gëm ! Su leen jullit yu jigéen ñi digëloon ne dañuy gàddaay, nangeen leen seetlu nattu leen ; Yàllaa gëna xam seen dayob ngëm ; su ngeen xamee ne ay jullit la ñu, buleen leen delloo ca Yéefër ya. Ndax daganatuñu ci yéefër yi, Yéefër yi it daganatuñu ci ñoom. Te nangeen delloo alal ya. Aayul ci yéen ngeen denc leen soxna su ngeen joxee can. Buleen maslaak Yéefër. Laajleen la ngeen joxe woon ñoom it nañu laaj lañu joxe woon. Loolu moo di àtteb Yàlla, Yàlla di àtte seen diggante Yàlla Ku Xam la Ku Xereñ la."
60,JIGÉEN JU ÑUY SEETLU JA,11,"Su seeni soxna rëccee dem ca Yéefër ya yóbbaale can, su ngeen xareek ñoom ba nangu seeni alal, nangeen daldi génneel ña ca seeni soxna dem kem lu tollu ni seeni can. Te nangeen ragal Yàlla mi ngeen gëm."
60,JIGÉEN JU ÑUY SEETLU JA,12,"Eey yaw Yonent bi ! Jigéen ñi gëm su ñu la dikkalee di jaayanteek yaw ci ne, dootuñu bokkaaleek Yàlla dara, duñu sàcc, duñu njaaloo, duñu rey seeni doom, te duñu sos genn njaaxum ci seeni tànk ak yoxo te duñu la moy ci wenn yiw, nanga jaayanteek ñoom, te nanga leen jéggalul Yàlla. Te Yàlla moom, Jéggalakoon la Jaglewaakoon la."
60,JIGÉEN JU ÑUY SEETLU JA,13,"Eey yéen ñi gëm ! Buleen di xaritook aw nit ñoo xam ne Yàlla da leen mere te dañoo yoqat ci àllaaxira, ni Yéefër yi yoqate ci ñi nekk ci biir bàmmeel yi."
61,SÀPPE SI,1,"Ñi nekk ci asamaan yeek suuf si ña ngay sàbba al Yàlla, te Moom moo di Boroom Kàttan ga, di Ku Xereñ ka."
61,SÀPPE SI,2,"Eey yéen ñi gëm ! Ana lan moo tax ngeen di wax lu ngeen dul def ?"
61,SÀPPE SI,3,"Wax ji ngeen di wax te du ngeen ko def ak jéppi gu rëy (la leen di jural ca Yàlla)."
61,SÀPPE SI,4,"Yàlla safoona ñiy xeex ci yoonam wi def senn sàppe mel ni ñoom tabax bu ñu raax la ñu."
61,SÀPPE SI,5,"(Fàttalikul) Ba Muusaa waxee aw nitam neleen : " Yéen samaw nit ! Ana lan moo tax ba ngeen di ma lor te xam ngeen xell ne man mii Yonentub Yàlla laa ci yéen ? " Bu ñu jengee, Yàlla jengal seeni xol, te Yàlla du gindi mukk aw nit ñu di ay saay-saay."
61,SÀPPE SI,6,"(Fàttalikul it) Ba Iisaa doomu Maryaama waxee ne : " eey yéen waa giir Banii-Israayiil, man mii Yonentub Yàlla laa ci yéen, may dëggal la ma jiitu woon, ca Tawraat, di bégale it, ci Yonent buy dikk sama ginnaaw aw turam di " Axmadu ". Waaye ba mu leen dikkale ak ay firnde yu leer, dañoo wax ne : " Lii kat ag njibarla gu bir ne fàŋŋ "."
61,SÀPPE SI,7,"Ana kan moo gëna doon tooñkat kuy duural Yàlla ay fen, te ña nga koy woo jëme ko ci Lislaam ? Yàlla dey du gindi aw nit ñu di ay tooñkat."
61,SÀPPE SI,8,"Ñoom dañoo bëgg fay leerug Yàlla ci seeni gimiñ, te Yàlla moom kuy mottali la ag leeram doontele sax Yéefër yi dañuy bañ."
61,SÀPPE SI,9,"Moom moo yónni ab Yonentam ci njub ak diiney dëgg, ngir mu kawe mbooleem diine yi, doonte la sax Yéefër yi dañuy bañ."
61,SÀPPE SI,10,"Eey yéen ñi gëm ! Moo ndax du ma leen tektal ci am njoló mu leen di musël ci mbugël mu mitti ?"
61,SÀPPE SI,11,"Dangeen di gëm Yàlla ak ub Yonentam tey xare ci yoonu Yàlla ak seeni alal ak seeni bakkan, looloo gën ci yéen de, cëy bu ngeen xamoon !"
61,SÀPPE SI,12,"kon dey danaleen jéggal seeni bàkkaar te it danaleen tàbbal ay Àjjana yu ay dex di daw ci suufam, ak ay dëkkuwaay yu teey ci Àjjanay adan ? Loolu mooy texe gu mag ga"
61,SÀPPE SI,13,"danaleen defal it yeneeni mbir yu ngeen bëgg : ndimbal [lu bawoo] fa Yàlla ak ndam lu jige. Bégalal jullit ñi ci xibaar bu neex bi."
61,SÀPPE SI,14,"eey yéen ñi gëm ! Nangeen doon ay farandooy Yàlla, kem ni Iisaa doomu Maryaama waxe woon taalibeem ya neleen : " Ana ñan ñooy doon samay farandoo yi jëm ci Yàlla ? " – Taalube ya ne ko : " ñun ñoo di farandoo ya jëm ca Yàlla ". Mu am Kureel ci Banii-Israayiila bu gëm na, mu am it Kureel bu weddi. ñu daldi dooleel ña gëm ca kaw seeni noon, ñu daldi am ndam."
62,ÀJJUMA BA,1,"Ñi nekk ci asamaan yeek suuf si ña ngay sàbbaal Yàlla, miy Buur, bu Sell, di Boroom Kàttan, di Ku xereñ."
62,ÀJJUMA BA,2,"Moom mooy ki yónni ci araab yi ab Yonent bu bokk ci ñoom bu leen di jàngal ay Laayam, di leen jàngal Alxuraan ak Sunna, te ñoom bu jëkkoon ña nga woon ci réer gu sore,"
62,ÀJJUMA BA,3,"ak ci ñeneen ñoo xam ne dabaguñuleen. Te moom Yàlla Mooy boroom Kàttan, di Ku Xereñ."
62,ÀJJUMA BA,4,"Loolu ngënéelul Yàlla la moo koy jox ku ko soob. Te Yàlla mooy boroom Ngënéel lu màgg li."
62,ÀJJUMA BA,5,"Misaalum ñi ñu wàcceeloon Tawraat te jëfewunu ko ñi ngi mel ni mbaam mu sëfi téere. Aka bon misaalum nit ñooñu nga xam ne dañoo weddi kàdduy Yàlla te Yàlla du gindi mukk aw nit ñu di ay tooñkat."
62,ÀJJUMA BA,6,"Waxal ne : " Eey yéen Yaxuud yi ! Su fekkee ne nii ngeen méngook Yàllaay, kon ñaan leen dee, su fekkee ne dëggu ngeen "."
62,ÀJJUMA BA,7,"duñu ko ñaan mukk ngir (la ñu jëf cik caay-caay). Yàlla ku Xamaakoon la tooñkat yi."
62,ÀJJUMA BA,8,"Waxal ne : " Dee gi ngeen di daw dana dajeek yéen. Ba noppi ñu delloo leen ca Yàlla mi xam kumpaak li feeñ mu di leen xibaar la ngeen daan def "."
62,ÀJJUMA BA,9,"Eey yéen ñi gëm ! Saa suñu wootee ngir julli ci bisub Àjjuma, dawleen jëm ci tudd Yàlla te nangeen fa ne ñukk njaay ma bàyyi ko. Looloo gën ci yéen de, cëy bu ngeen xamoon!"
62,ÀJJUMA BA,10,"Su julli gi jeexee, na ngeen tasaaroo ci suuf si, tey sàkku ci xeewali Yàlla yi, te na ngeen di tudd Yàlla lu bari ndax amaana ngeen baaxle."
62,ÀJJUMA BA,11,"Te saa su ñu gesee am njoló walla am po dañuy buur jëm ca, bàyyi la nga ne saŋŋ taxaw. Waxal ne: " La nekk fa Yàlla moo gën fuuf am po te moo gën it am njoló, te Yàlla moo di Gën ji kuy wër sëgël "."
63,NAAFÉQ YA,1,"Su naaféq ya dikkee ci yaw dañuy wax naan : " ñoo ngi seede ne yaw Yonent Yàlla nga " ; Yàlla xam na ne yaw ab Yonentam nga ; te Yàlla seede na ne naaféq ya ay fenkat la ñu."
63,NAAFÉQ YA,2,"Def nañu seeni ngiñ muy pakk ñuy gàllankoor ci yoonu Yàlla. Ñoom dey la ñuy def ñaaw na !"
63,NAAFÉQ YA,3,"(La ko def) moo di ne dañoo gëmoon, weddiwaat. Ñu fatt seeni xol, ba xamatuñu dara."
63,NAAFÉQ YA,4,"Saa soo leen gisee, seeni yaram ya dalay yéem ; bu ñuy wax it, fàww nga déglu leen. Dañuy mel ni ay dénk yu ñu wéer fu yuuxu jibe ñu tiit. Ñoom ñooy noon ya tigi. Moytandikuleen ! Yàlla danaleen faagaagal kem niñu dumóoyoo (yoonam)."
63,NAAFÉQ YA,5,"Suñu leen waxee ne : " Kaayleen Yonent Yàlla bi jéggalul leen ", ñuy dag-dagali bopp, dumóoyu tey rëy-rëylu."
63,NAAFÉQ YA,6,"Nga, jéggalul leen, ak nga ñàkk leen jéggalul ñoo yem : ndax Yàlla duleen jéggal mukk, te Yàlla du gindi nit ñu di ay saay-saay."
63,NAAFÉQ YA,7,"Ñoom ñooy wax naan : " Buleen joxati dara ña nek ca Yonent ba, ba baa ñuy xaddi ". Te Yàllaa moom ndambi asamaan yeek suuf si, Waaye naa féq ya xamuñu."
63,NAAFÉQ YA,8,"Danañuy wax naan : " Suñu delloo Madiina, ña am doole danañu génne ña néew doole ". Te Yàlla rekk am doole mook ab Yonentam ak way-gëm ña. Waaye naaféq ya xamuñu."
63,NAAFÉQ YA,9,"Eey yéen ñi gëm ! Bu leen seeni alal ak seeni doom fàbbi ci tudd Yàlla. Képp kuy def loolu ñoom ñooy yàqule."
63,NAAFÉQ YA,10,"Te nangeen di joxe ci alal ji ñu leen wërsëgël balaa dee di dikkël kenn ci yéen muy wax naan : " Cëy sama Boroom ! muñal ma as ndiir : ndax ma mana saraxe ba bokk ca ñu yiw ñi "."
63,NAAFÉQ YA,11,"Te Yàlla moom du yeexe benn bakkan saa su ab digam agsee. Te Yàlla ku deñ-kumpa la ci li ngeen di def."
64,YÀQULE GU MAG GA,1,"Ñi nekk ci asamaan yeek suuf si ña ngay sàbbaal Yàlla. Mooy boroom nguur te Mooy boroom cant. Te Moom man na Lépp."
64,YÀQULE GU MAG GA,2,"Mooy ki leen bind. Amna ci yéen ay yéefër am it ci yéen ay jullit way-gëm. Te Yàlla kuy gis la li ngeen di def."
64,YÀQULE GU MAG GA,3,"Bind na asamaan yeek suuf si ci dëgg mu tën seeni jëmm te rafetal na seeni jëm. Te ca moom mooy Deluwaay ba."
64,YÀQULE GU MAG GA,4,"Moom Yàlla xam na li nekk ci asamaan yeek su uf si, te it ma ngay xam li ngeen di nëbb ak li ngeen di feeñal. Te Yàlla ku xam la li nekk ci dënn yi."
64,YÀQULE GU MAG GA,5,"Moo xanaa xibaari yéefër ya jiitu woon da leen dikkalul, mosoon nañu musiba mu di peyug seeni jëf ; te am nañu mbugël mu mitti."
64,YÀQULE GU MAG GA,6,"la ko waral moo di ne seeni Yonent da leen daan dikkël ak ay firndeyu leer ñuy wax naan : " Moo nit ñii ñoo ñuy gindee ? " Daal di weddi dumóoyu Yàlla bàyyi leen te Yàlla ku doyloo boppam la Yayoowaakoonu cant la."
64,YÀQULE GU MAG GA,7,"Yéefër yi neena ñooy kenn duleen dekkal. Waxal ne : " Ax akañ! Dees na leen dekkal ; xibaar leen la ngeen jëfoon. Te loolu lu yomb la ci Yàlla "."
64,YÀQULE GU MAG GA,8,"Gëmleen Yàlla ak ub Yonentam, ak leer gi ñu wàcce [Alxuraan]. Te Yàlla kat ku deñ - kumpa la ci li ngeen di def."
64,YÀQULE GU MAG GA,9,"Te bu keroogee ba mu leen di Dajale, ca bisub daje ba bis boobee mooy bisub yàqule gu mag ga (ca yéefër ya). (Waaye) képp ku gëm tey jëf yiw, Dana ko faral ay ñaaytéefam te dana ko tàbbal Àjjana yu ay dex ñooy daw ci suufam, te dañu fay béel fàww. Loolu moo di texe gu mag ga !"
64,YÀQULE GU MAG GA,10,"Yéefër yiy weddi Suñuy Laaya, ñooñu ñoo di waa Safara te dañu fay béel. Ndaw saxuwaay bu bon !"
64,YÀQULE GU MAG GA,11,"Amul menn musiba muy dal kenn ludul ci ndigalul Yàlla. Képp ku gëm Yàlla, [Yàlla] dana gindi xolam. Te Yàlla xam na lépp."
64,YÀQULE GU MAG GA,12,"Nangeen di topp Yàlla te it na ngeen di topp Yonent bi suñu dumóoyoo li ca war Sunub Yonent mooy jottali rekk ba mu leer."
64,YÀQULE GU MAG GA,13,"Yàlla, amul jeneen Yàlla ju dul moom ! Te ñi gëm na ñuy doyloo Yàlla."
64,YÀQULE GU MAG GA,14,"eey yéen ñi gëm, amna ci seeni jabar ak seeni do om ñoo xam ne seeni noon la ñu. Nangeen leen di moytu. (Waaye) su ngeen balee tey jéllale, Yàlla moom ab Jéggalaakoon la, Jagléwaakoon la."
64,YÀQULE GU MAG GA,15,"Seeni alal ak seeni doom sànje la ci yéen, (Waaye) la nekk fa Yàlla moo di pey gu màgg."
64,YÀQULE GU MAG GA,16,"Nangeen di ragal Yàlla seen kem kàttan, dégluleen, te topp te joxe alal. Moo gën ci yéen de. Képp ku mucc ci ag nay ñoo di ña baaxle."
64,YÀQULE GU MAG GA,17,"Su ngeen lebalee Yàlla bor bu rafet, Danaleen ko fulal te it danaleen jéggal. Te Yàlla ab Santaakoon la Ku lewet la."
64,YÀQULE GU MAG GA,18,"Mooy aji Xam ji Kumpaak li feeñ, di boroom Kàttan, di aji Xereñ."
65,FASE BA,1,"Eey yaw Yonent bi ! Su ngeen di faseeti jigéen, na ngeen leen di fasee cig laab; te nangeen di lim yidda ja ; nangeen ragal Yàlla seen Boroom. Te bu leen leen génnee, ci seeni néeg, ñoom it bu ñu génn ludul bu ñu defee ñaawtéef wu bir. Loolu mooy dayta li Yàlla. Te képp ku jàll ci daytali Yàlla, tooñ na boppam. Te xamuloo baxam Yàlla dana àttewaat meneen mbir am déet !"
65,FASE BA,2,"Su yidda ja matee, Téyeleen ci njekk, walla ngeen yewwileen ci njekk ; te nangeen ko seedeloo ñaari way-maandu ci yéen. Te seede sa na Yàlla rekk tax. Loolu lañu leen cay dénk képp ku gëm Yàlla ak bis bu mujj ba. Ak képp kuy ragal Yàlla, dana ko defal génnuwaay bu rafet (tajfël),"
65,FASE BA,3,"te dana koy wërsëgale fu mu foogewul. Képp kuy doyloo Yàlla, Yàlla dana ko doy. Yàlla Dana jot mbiram, te Yàlla defal na lu nekk ab dayo."
65,FASE BA,4,"Jigéen ñi mbaragatul, ñoom seen yidda ñetti weer lay doon. Ak ñi mbaragagul. Ñi ëmbu doom, seen yidda mi ngi yem ca ba ñu imbee seen ëmb. Te képp kuy ragal Yàlla, Dana ko defal ak yombal ciy mbiram."
65,FASE BA,5,"Loolu moo di ndigëlul Yàlla li mu wàcce ci yéen. Te képp kuy ragal Yàlla, dana ko jéggal ay ñaawtéefam jox ko pey gu màgg."
65,FASE BA,6,"Nangeen di dëkkël jigéen ñi ca fa ngeen dëkk yéen, ca nangeen ko mane. Buleen leen bunduxataal ngir xatal leen. Su fekkee ne dañoo ëmb, na ngeen leen di dundal ba baa ñuy imbi. Suñu, leen nàmpalalee seen doom, nangeen ko fay. Nangeen diisoo ci njekk. Su ngeen ca juuyoo, kon, na ko keneen nàmpal."
65,FASE BA,7,"Ku am alal na joxee na mu woomale ; ku amul alal it na joxee ci kem na ko Yàlla wërsëgële. Yàlla du ga kenn ci lu mu manul, Yàlla dana def yombal ci ginnaaw ag jafe."
65,FASE BA,8,"Aka bari ay dëkk yu moyoon seen ndigëlu boroom aki Yonentam ! ñu nattu leen nattu bu tar, mbugal leen mbugal mu mitti."
65,FASE BA,9,"Mosnañu musibam seeni mbir. Ñu mujj yàqule."
65,FASE BA,10,"Yàlla waaj al na leen mbugël mu tar. Kon book ragal-leen Yàlla, yéen woroom xel yi, natt gëm. Yàlla wàcce na ci yéen ag fàttali,"
65,FASE BA,11,"ab Yonent buy jàng ci yéen Laayay Yàlla mu leer nàññ, ngir mu génne ñi gëm tey jëfe yiw cig lëndëm jëme leen ci leer. Képp ku gëm Yàlla tey jëfe yiw, (Yàlla) dana ko tàbbal Àjjana joo xam ne ay dex ñooy daw ci suufam, ñu béel fa Yàlla may ko fa xéewal gu jekk."
65,FASE BA,12,"Moom Yàlla mi bind juróom-ñaari asamaan ak suuf yu na toll. Ay ndigalam di wàcci ci seen diggante, loolu lépp ngir ngeen xam ne Yàlla man na lépp lu ne te it peek na lépp lu ne ci xam-xam."
66,ARAAMAL GA,1,"Éy yaw Yonent bi ! Ana lu tax, ngay araamal lu la Yàlla daganalal, nga di ca sàkku ngëram loo say soxna ? (Waaye) Yàlla moom Jéggalaakoon la, Jagléwaakoon la."
66,ARAAMAL GA,2,"Yàlla fartal na ci yéen, daganal seeni ngiñ. Yàlla di seen Boroom ; te Ku Xam la Ku Xereñ la."
66,ARAAMAL GA,3,"Ba Yonent bi joxee sekkare lennat ci soxnaam ba ñu ko tasaaree te Yàlla wuññil ko lenn la, dëddu leneen la. Ba mu ko xib aare soxna sa mu ne ko : " ku la ko xibaar ? " Mu ne ko : " Yàlla mi Xam, te deñ Kumpa ci lépp mooma ko xibaar "."
66,ARAAMAL GA,4,"Yéen ñaari soxna yi su ngeen tuubee (moo gën) ndax seeni xol jeng na. Su ngeen takktoo (Yonent bi), Yàlla farnaak moom, ak Jibriil ak jullit ñu yiw ñi, ak Malaaka yi di ko dimbali."
66,ARAAMAL GA,5,"Te itam su leen fasee, Boroomam dana ko jox ay soxna yu leen gën, yu di ay jullit, yu gëm, yuy topp ndigal, ñuy tuub, ñuy jaamu, ñuy woor, di ay jeeg mba ay janq."
66,ARAAMAL GA,6,"Éy yéen ñi gëm ! Fegalleen seen bopp ak seen njaboot, aw Safara woo xam ne matt ma aw nit lay doon ak xeer, ay Malaaka yu tal, te tar, ñoo fay nekk duñu moy mukk, li leen Yàlla digal te la mu leen digal la ñuy def."
66,ARAAMAL GA,7,"Éy yéen Yéefër yi! Buleen jéema jéggalu tey danañuleen fay la ngeen daan jëf."
66,ARAAMAL GA,8,"Éy yéen ñi gëm ! Tuuballeen Yàlla tuub gu sell. Kon dey Yàlla danaleen jéggal seeni ñaawtéef te Danaleen tàbbal ay Àjjana yu ay dex di daw ci suuf, bu keroogee Yàlla du gàcceel mukk Yonenta bi ak ñi gëm ànd ak moom. Seen leer gaa nga ca seen kanam ak ndeyjoor ; ña ngay wax naan : " Yaw suñu Boroom, mottalil ñu sunug leer te jéggal ñu. Yaw dey man nga lépp lu ne "."
66,ARAAMAL GA,9,"Éy yaw Yonent bi ! Xeexal ak Yéefër yi ak Naaféq yi te na nga tar ci ñoom. Safaraay doon seenug muj, ndaw muj gu bon !"
66,ARAAMAL GA,10,"Yàlla sadd na léebu Yéefër yi ci soxnas Lóot ak soxnas Nóoyin. Nekkoon nañu ci ron suñu ñaari jaam yu yiw. Waaye ñu worleen dem àndeek Yéefër ya (la ñuy doon ay Yonent taxul ñu manal leen ci Yàlla dara. Dees na [leen] ne : " Tàbbileen Safara, ànd ak way-tàbbi ña ","
66,ARAAMAL GA,11,"Yàlla sadd na léebu way-gëm ña, ci soxnas Firawna, ba mu waxee ne " Yaw sama Boroom, tabaxal ma kër fa yaw ca Àjjana, te nga musël ma ci Firawna ak jëfam; nga musël ma it ci nit ña di ay tooñkat "."
66,ARAAMAL GA,12,"Ak ci, Mariyaama, doomi Imraana mi ñoŋaloon boppam ; ñu af ca ci suñu ruu. Mu dëkëloon kàdduy Boroomam aki téereem : te bokkoon ca toppakat ya (daan jaamu Yàlla)."
67,NGUUR GA,1,"Barkeel na (Yàlla) mi nga xam ne nguur gaa ngi ci loxom, te Moom man na Lépp lu ne."
67,NGUUR GA,2,"Mooy ki bind dee ak dund ngir nattu le en ci ana kan koo gëna rafet jëf, te Moom (Yàlla) moo di boroom Kàttan gi, di Jéggalaakoon bi."
67,NGUUR GA,3,"Mooy ki bind juróom-ñaari asamaan yu tegloo doo gis kenn roobaate ci bindug Yërëmaakoon bi. Dellul xool. Moo ndax danga gis genn sutaate ?"
67,NGUUR GA,4,"Topp, nga dél lu xool ñaari yoon : da koy délloosiwaat ci yaw rekk waaye du mana gis sikk ne cucum."
67,NGUUR GA,5,"Taaralal nañu àddina si ci ay làmp [biddiw] def nañu ko muy lakk Saytaane yi te waajalal nañu leen mbugëlum Safara."
67,NGUUR GA,6,"Ña weddi Yàlla am nañu mbugalum Safara. Ndaw mujj gu bon !"
67,NGUUR GA,7,"Bu ñu leen ca sànnee, nga dégg ko muy fuur, di wañax."
67,NGUUR GA,8,"Day mer, bay fuur. Saa su ñu ca sànnee mbooloo, ña kay wattu naan leen: " Xanaa ! yéen kuy xuppe dikkul woon ci yéen ? ""
67,NGUUR GA,9,"Ñu naan ko : " Axakañ ! dikkaloon nañu ñu kay, ñu neleen : Yàlla wàccewul tus, te yéen dangeena sànku ""
67,NGUUR GA,10,"Ñu wax it ne : " Su ñu doon dégg mbaa ñu xel-lu, kon duñu nekk ci mbugël mii tey "."
67,NGUUR GA,11,"Nangu nañu seeni bàkkaar. Waa safara toskare nañu."
67,NGUUR GA,12,"Ñay ragal seen Boroom ci kumpa am nañu ag njégël ak pey gu màgg."
67,NGUUR GA,13,"Su ngeen di déey walla ngeen di jooru Moo xam tigi li nekk ci dënn yi."
67,NGUUR GA,14,"Ki bind ndax dadul xam te Moom moo di ki Ñewenti, di Ku deñ Kumpa ci lépp."
67,NGUUR GA,15,"Moom moo leen tàggatal suuf si : doxleen ci ay déndëm. Tey lekk ciy xéewalam. (Ca Yàlla) la léppiy mujj."
67,NGUUR GA,16,"Ndax man ngeena raw ki nekk ci asamaan si su talañee suuf si ? Ba muy rëg-rëgi, mukk !"
67,NGUUR GA,17,"Walla dangeena mana raw ki nekk ci asamaan su yabalee lu ànd aki doj ? Xalset ngeen xam Samag xupe."
67,NGUUR GA,18,"Ña leen fi jiitu woon, weddi woon nañu. Kon naka la sama mbugël deme woon ci ñoom !"
67,NGUUR GA,19,"Xanaa dañoo xoolul ci picc yi leen tiim, di tàllal seeni laaf ak bank ? Te Yëramaakoon bi rekk leen teye. Moom, Kuy Gis la lépp lu ne."
67,NGUUR GA,20,"Ana kan moo leen mana wutal ay xarekat yu leen di taxwu te du Yàlla ? Yéefër yi ci woro lañu nekk."
67,NGUUR GA,21,"Ana kan moo leen di wërsëgal su (Yàlla) téyee wërsëgëm ? Ñoom da ñoo sànku."
67,NGUUR GA,22,"Moo ndax ? Waajiy dëpp xarkanamam moo gëna gi ndiku kiy dox ne sàtt ca kaw yoon wa jub xocc."
67,NGUUR GA,23,"Waxal ne: " Moom moo leen sàkk defal leen dégg, ak ub gis aki xol ". Te néewaana ngeen sant delloo njukël !"
67,NGUUR GA,24,"Waxal ne : " It moo leen ji ci suuf si, te ca moom ngeen di mujj ñu pang leen "."
67,NGUUR GA,25,"Ñuy wax naan : " Dig ba kañ lay doon su fekkee ne ñu dëggu ngeen ? "."
67,NGUUR GA,26,"Waxal ne : " Xam-xamub loolu ma nga ca Yàlla. Man nag ab xuppekat buy leeral laa "."
67,NGUUR GA,27,"Bu, ñu ne gegg ca (mbugël ma), xarkanami yéefër ya di gañ-gañi. Ñu neleen: " Lii nag ngeen yàkkamti woon "."
67,NGUUR GA,28,"Waxal ne : " Xanaa gisu leen ? Su ma Yàlla reyoon maak ñi ma àndal, ana kan mooy mana yiir yéefër yi aar leen ci mbugal mu mitti (amul de) ? "."
67,NGUUR GA,29,"Waxal ne : " Kooku moo di, Yàlla yëramaakoon bi. Gëm nañu ko te doyloo nañu ko. Dangeen xala xam ana kan moo nekk cig réer "."
67,NGUUR GA,30,"Waxal ne : " Xanaa gisuleen ? Bu seen ndox mi rawoon ci biir suuf xóot, ana kan moo leen di may bëtu ndox bu tane (Yàlla) ? ""
68,XALIMA GA,1,"Nuun. Ak Xalima ga ak la ñuy bind !"
68,XALIMA GA,2,"Sa xéewali Boroom (yaw Muxammad), tax na ba dofoo."
68,XALIMA GA,3,"Te itam, am nga pey gu dootul dog."
68,XALIMA GA,4,"Te yaa ngi làmboo, ak jikko yu màgg."
68,XALIMA GA,5,"Danga gis ñoom it danañu gis."
68,XALIMA GA,6,"Ana kan ci yéen moo sànku."
68,XALIMA GA,7,"Te sa Boroom moo gëna xam ku réere aw Yoonam, te it moo gëna xam ñay gindiku."
68,XALIMA GA,8,"Bul topp mukk ñiy fen,"
68,XALIMA GA,9,"Bëgg nañu nga nooy ba ñu nooy ñoom itam."
68,XALIMA GA,10,"Bul topp bépp waatkat, bu doyadi,"
68,XALIMA GA,11,"ab saagakat, buy dox di rambaaje,"
68,XALIMA GA,12,"buy tere aw yiw, tey jalgati, di def bàkkaar,"
68,XALIMA GA,13,"ak ku jàgg, te bariw ay."
68,XALIMA GA,14,"Mu nekk di boroom alal aki doom."
68,XALIMA GA,15,"Saa su ñu jàngee fi kanamam Suñuy Laaya, muy wax naan : " Léebi ñu jëkk ña la "."
68,XALIMA GA,16,"Danañu ko wutal màndarga ci suku [bakkanam]."
68,XALIMA GA,17,"Natu nañu leen kom ni ñu nattuwoon woroom tool ya ba ñu diisóo ne ba ñu xëy góob ko,"
68,XALIMA GA,18,"te settee wu ñu woon : " Dogalub Yàlla "."
68,XALIMA GA,19,"Mu am lu bawoo fa sa Boroom dikk wër si ko (faagaagal tool ba) fekk ñoom nelaw nañu,"
68,XALIMA GA,20,"ba bët setee, mu mel ni luñu déqi."
68,XALIMA GA,21,"Ba ñu xëy, wootante ca suba cuuy :"
68,XALIMA GA,22," " Daldi ne teel leen xëy tool waay ndegam da ngeen bëgg góob "."
68,XALIMA GA,23,"Ña ngay làkk, ca tool ya di déeyante :"
68,XALIMA GA,24,"Tey wax naan : " Tey jii buleen seetaan benn miskin di dugg ci tool yi "."
68,XALIMA GA,25,"Ñu xëy njortu ne, man nañoo tere tool ya."
68,XALIMA GA,26,"Ba ñu ne gegg, ca tool ya ( mu mel ni peroŋ) : ñu ne : " ñun xanaa da ñoo gëlam,"
68,XALIMA GA,27,"Ñu ne moom la kat waaye li wóor moo di ne su ñu muur jeex na ci "."
68,XALIMA GA,28,"Ka ca gëna yiw neleen : " Ndax nee wu ma leen : Ngeen di sàbbaal seen Boroom di ko kañ ! ""
68,XALIMA GA,29,"Ñu daldi ne : " Tudd nañu selluk suñu Boroom ! ñun dey, ay tooñkat lañu woon "."
68,XALIMA GA,30,"Ku nekk dëgmal morom ja, ñuy yeddante."
68,XALIMA GA,31,"Ñuy wax naan : " Ngalla ! ñun danoo bew."
68,XALIMA GA,32,"Aka neexoon Yàlla nangu suñu tuub wuutalal ñu ko ak tool yu ko gën. Suñu Boroom lañu xemmem "."
68,XALIMA GA,33,"Noonu la mbugal ma deme woon ; te mbugalum àllaaxira maay gëna rëy, cëy bu ñu xamoon !"
68,XALIMA GA,34,"Ña ragal Yàlla dey ñoom am nañu Àjjanay xéewal fa seen Boroom."
68,XALIMA GA,35,"Moo ndax dañuy def ñi wommatu jëm ci [Yàlla] ñu yem ak tooñkat ya ?"
68,XALIMA GA,36,"Ana lan moo leen dal ? Ak naka ngeen di àttee ?"
68,XALIMA GA,37,"Walla book da ngeen am ab Téere bu ngeen di jàng"
68,XALIMA GA,38,"boo xam ne daal li ngeen bëgg lépp ngi ci ?"
68,XALIMA GA,39,"Walla book da ngeen am suñu ngiñ luy law ba àllaaxira, Mu defal leen fa lu ngeen bëgg ?"
68,XALIMA GA,40,"Laaj leen baxam ana kan ci ñoom mooy pakk wi ?"
68,XALIMA GA,41,"Walla dañoo am ñu ñuy bokkaale ? Kon, nañu indi seen bokkaale ndegam ñu dëggu lañu !"
68,XALIMA GA,42,"Bu keroogee bañuy wuññi ab yeel [tiitaange] ñu def leen woo ngir ñu Sujud te du ñu ko man."
68,XALIMA GA,43,"Ñuy xiin-xiini ne muq ak gàcce te kat ba ca bañuy dund daayees na léen woo ngir ñuy sujood (jullig) te booba dara dalut léen."
68,XALIMA GA,44,"Bàyyee ma ak ñiy jàppe waxtaan wii ( Alxuraan) ay fen dina ñu léen taxañe fu ñu dul xam."
68,XALIMA GA,45,"Dama léen di dënniirlu waaye sama pexe naaxsaay."
68,XALIMA GA,46,"Moo ndax da nga léen di laaj ag pey te ñu fees dell aki bor."
68,XALIMA GA,47,"Walla dañoo xam mbóot ba di ko bind."
68,XALIMA GA,48,"Na ngay muñ lépp luy tukkee ci sa àtteb boroom te bul mel ni ka jën wa wannoon (Yuunus) ba muy woo boroomam te tiitoon lool."
68,XALIMA GA,49,"Dogankoon ak wallug boroomam dees na ko sànni ca tàkk ga mu ne tócc."
68,XALIMA GA,50,"Yàlla daldi ko tànn boole ko nit ñu yiwe ña."
68,XALIMA GA,51,"Ña weddi saayu ñu déggée (Alxuraan) dina ñu lay xawa xeelu te naan kii ab dof la kat."
68,XALIMA GA,52,"(Alxuraan) du lenn ludul (ab téeré ) buy fàttali bindéef yi."
69,JOXOÑUB DËGG BA,1,"Joxoñub dëgg ba."
69,JOXOÑUB DËGG BA,2,"Lan mooy Joxoñub dëgg ba."
69,JOXOÑUB DËGG BA,3,"Ana lan moo lay xamal Joxoñub dëgg ba."
69,JOXOÑUB DËGG BA,4,"Giirug Aad ak Samuud dañoo weddi woon yëngu-yëngu bu rëy ba."
69,JOXOÑUB DËGG BA,5,"Giirug Samuud ag yuuxu (am riir) lañu léen alage."
69,JOXOÑUB DËGG BA,6,"Giirug Aad nag ngelaw lu sedd luy riddi moom lañu léen alage."
69,JOXOÑUB DËGG BA,7,"xiirtal na ko ci séen kaw juróom-ñaari bëccag ak juróom-ñaari guddi yu tegaloo nit ña ne lasiim mel ni dàtti tàndarma yu fënëx."
69,JOXOÑUB DËGG BA,8,"Moo ndax gisati nga lu bokk ca ñoom?"
69,JOXOÑUB DËGG BA,9,"Firawnaak ña ko jiitu woon ak dëkk ya ñu wëlbati woon njuumte lañu fa nekke woon."
69,JOXOÑUB DËGG BA,10,"Dañoo moyu woon senn Yonentub Boroom. Yàlla, faagaagal leen."
69,JOXOÑUB DËGG BA,11,"Ba ndox ma bëbóo, ñoo leen yanu woon, ca gaalug Nóoyin ga doon daw"
69,JOXOÑUB DËGG BA,12,"dañu koo def mu di fàttali ci yéen nopp yu sell it man koo jàpp."
69,JOXOÑUB DËGG BA,13,"Su ñu walee bufta ba, genn wal ëf ko,"
69,JOXOÑUB DËGG BA,14,"suuf si ak doj yi ñu jël ko def ko pënd moñoxe ko benn yoon ;"
69,JOXOÑUB DËGG BA,15,"Bu keroogee, xew-xew,ba agsi bis Pénc ba,"
69,JOXOÑUB DËGG BA,16,"asamaan siy xottiku nooy nepp."
69,JOXOÑUB DËGG BA,17,"Malaaka ya nekk ci ay goxam, su ko defee juróom-ñett, cay yanu gàngunaay ga ( Aras )."
69,JOXOÑUB DËGG BA,18,"Bu keroogee dees na leen weer; ken du leen ca nëbb dara."
69,JOXOÑUB DËGG BA,19,"Ña nga xam ne dañoo jot seeni Téere ci ndeyjoor, da leen di wax ne : " Jàppleen ! jàng samab téere."
69,JOXOÑUB DËGG BA,20,"Man dey jàppoon naa ne danaa dajeek samab màndaxe "."
69,JOXOÑUB DËGG BA,21,"Moom dey mi ngi ci dundu gu neex :"
69,JOXOÑUB DËGG BA,22,"ca Àjjana ju kawe"
69,JOXOÑUB DËGG BA,23,"meññatam ma day yoore."
69,JOXOÑUB DËGG BA,24," " Lekkleen te naan muy peyug la ngeen jiitaloon "."
69,JOXOÑUB DËGG BA,25,"Ña ñuy joxe seen téere ci càmmoñ, dañuy wax naan : " Aka neexoon ! Jotuma sama téere,"
69,JOXOÑUB DËGG BA,26,"te ma ba ña xam luy sama màndaxe."
69,JOXOÑUB DËGG BA,27,"Aka neexoon, ma dee farit."
69,JOXOÑUB DËGG BA,28,"Sama alal ja jariñuma dara."
69,JOXOÑUB DËGG BA,29,"Sama sañ-sañ réer na ma ! "."
69,JOXOÑUB DËGG BA,30," " Jàppleen ko ! Te, jàng ko ;"
69,JOXOÑUB DËGG BA,31,"te, ngeen xoyom ko ca Safara ;"
69,JOXOÑUB DËGG BA,32,"ca biir càllalag juróom-ñaar-fukk bëñ sóobleen ko ca jéng ko,"
69,JOXOÑUB DËGG BA,33,"moom gëmu tooñ Yàlla, mu Màgg ma."
69,JOXOÑUB DËGG BA,34,"te daawul sonn ci dundal miskiin yi."
69,JOXOÑUB DËGG BA,35,"Bis niki tey amatu fi xarit"
69,JOXOÑUB DËGG BA,36,"ducaageni ak lekk ludul lay rogaat ci seen yaram,"
69,JOXOÑUB DËGG BA,37,"defkati njaaxum ya rekk koy lekk "."
69,JOXOÑUB DËGG BA,38,"Déet, Maa ngi giñ ci li ngeen di gis,"
69,JOXOÑUB DËGG BA,39,"Ak ci li ngeen gisul,"
69,JOXOÑUB DËGG BA,40,"ci ne [Alxuraan] waxi ab Yonent la bu tedd,"
69,JOXOÑUB DËGG BA,41,"du waxu ab waykat ; li ngeen gëm néew na,"
69,JOXOÑUB DËGG BA,42,"du waxi it ab buxaaba, aka néew lu ngeen di fàttaliku."
69,JOXOÑUB DËGG BA,43,"Dafa wàcc bawoo ci boroom àddina si."
69,JOXOÑUB DËGG BA,44,"Su ca fentoon jenn jenn wax,"
69,JOXOÑUB DËGG BA,45,"( Kon ) danañu téye loxob ndeyjooram,"
69,JOXOÑUB DËGG BA,46,"daldi, dog sidiiti xolam ( mu dee )."
69,JOXOÑUB DËGG BA,47,"Te kon kenn ci yéen du ko mana fanq."
69,JOXOÑUB DËGG BA,48,"Ca dëgg-dëgg ag fàttali la ñeel ña ragal Yàlla."
69,JOXOÑUB DËGG BA,49,"Te xam nañu xéll ne amna ci yéen ñu koy weddi ;"
69,JOXOÑUB DËGG BA,50,"ca dëgg-dëgg, bekkoor la ci yéefër yi,"
69,JOXOÑUB DËGG BA,51,"te moo di li wóor tigi."
69,JOXOÑUB DËGG BA,52,"Na ngay sàbbaal sa turu Boroom, bu Màgg bi !"
70,YÉEGUKAAY YA,1,"Ab ñaankat ñaan na mbugël mu tàbbi,"
70,YÉEGUKAAY YA,2,"ñeel yéefër yi, te kenn du ku mana fanq,"
70,YÉEGUKAAY YA,3,"bawoo ca Yàlla, miy Boroomi yéegukaay."
70,YÉEGUKAAY YA,4,"Malaaka yaak Ruugaa ngay yéeg ci bis boo xam ne dayoom juróom-fukki-junniy at la."
70,YÉEGUKAAY YA,5,"Muñal, muñ gu rafet."
70,YÉEGUKAAY YA,6,"Dañuy gis (mbugal) may lu sori,"
70,YÉEGUKAAY YA,7,"te ñun dañu koo jàppe lu jigeñ,"
70,YÉEGUKAAY YA,8,"bu keroogee ba asamaan si ruy mel ni biteex"
70,YÉEGUKAAY YA,9,"tund doj yi mel ni ngëndal,"
70,YÉEGUKAAY YA,10,"benn xarit dootul laajte xaritam,"
70,YÉEGUKAAY YA,11,"danañuy gisante. Su boobaa tooñkat bi danaa siiw jot boppam, joxe njabootam,"
70,YÉEGUKAAY YA,12,"ak soxnaam, ak mbokkam,"
70,YÉEGUKAAY YA,13,"ak askanam wa ko yiir,"
70,YÉEGUKAAY YA,14,"ak sax far képp ku nekk ci kaw suuf, ngir mu mana mucc."
70,YÉEGUKAAY YA,15,"Mukk dootul raw Safara"
70,YÉEGUKAAY YA,16,"(Tàng) bay wësëm kaaŋum bopp."
70,YÉEGUKAAY YA,17,"Dafay woo képp ku ne wërëñ ba bëgga dem,"
70,YÉEGUKAAY YA,18,"dajaley alal ba dencu ko."
70,YÉEGUKAAY YA,19,"Bindéef na nit ci xel muy jaxasoo [di yoqat] ;"
70,YÉEGUKAAY YA,20,"su ko aw ay laalee, muy saalit ;"
70,YÉEGUKAAY YA,21,"su ko jàmm ganesee mu nay, alal ak yiw danay tax mu nay bew."
70,YÉEGUKAAY YA,22,"Ba mu des jullikat yi"
70,YÉEGUKAAY YA,23,"ña nga xam ne dañuy saxoo Julli,"
70,YÉEGUKAAY YA,24,"ña nga xam ne seeni alal sàkk nañu ca cér bus xam jagle ko"
70,YÉEGUKAAY YA,25,"mu ñéel yalwaankat ye ek ñu ñakk ñi ;"
70,YÉEGUKAAY YA,26,"ak ñiy dëggël Bis Pénc bi,"
70,YÉEGUKAAY YA,27,"ak ñiy ragal seen mbugalum Boroom"
70,YÉEGUKAAY YA,28,"te, sa mbugalum Boroom kenn du ca naagu ;"
70,YÉEGUKAAY YA,29,"ak ñiy sàmm seen pëy"
70,YÉEGUKAAY YA,30,"ludul ca seeni soxna ak seeni jébéer, ñoom kenn yeddu leen,"
70,YÉEGUKAAY YA,31,"képp kuy sàkku [bànneex] ci lu moy loolu, ñoo ñaa di way-jalgati ya ;"
70,YÉEGUKAAY YA,32,"ak ñay sàmm ndénkaane ya, ak seenub dëelante."
70,YÉEGUKAAY YA,33,"ak ñiy taxaw temm ci li ñuy seede,"
70,YÉEGUKAAY YA,34,"ak ñiy matal sëkk seeni julli."
70,YÉEGUKAAY YA,35,"Ñoom ña nga biir Àjjana deefi leen teral."
70,YÉEGUKAAY YA,36,"Waaw yéefër yi lu ñu xewal bay raj-rajloo wutsi la,"
70,YÉEGUKAAY YA,37,"di bawoo ndeyjoor ak càmmooñ, tey wél-wéli ?"
70,YÉEGUKAAY YA,38,"Ndax nit ñépp dañoo maase bëgga duggëndoo Àjjanay xéewal?"
70,YÉEGUKAAY YA,39,"Mukk ! ñoo leen sàkk ak ni ñu ko xame."
70,YÉEGUKAAY YA,40,"Déedéet ! Maa ngi giñ ci Boroom Penku ak Sowu yi ci ne ñun boroom Kàttan la ñu."
70,YÉEGUKAAY YA,41,"Ci soppi wuutale leen ak ñeneen ñu leen gën, te kenn du ko fanq."
70,YÉEGUKAAY YA,42,"Bàyyileen ñu nuur (ci kéefër) aka fo ba baa ñuy dajeek bis ba ñu leen daan digu,"
70,YÉEGUKAAY YA,43,"bu keroogee, bañuy génn bàmmeel ya gaaw mel ni ku jëm ciy xërëm ;"
70,YÉEGUKAAY YA,44,"seen gët ya sajju, ñu torox ngir gàcce. Bis boobee mooy ba ñu leen daan dig (tëkoo)!"
71,NÓOYIN,1,"ñoo yónni woon Nóoyin ca aw nitam ne ko : " Xupal saw nit, bala leen mbugal mu mettee dikkël "."
71,NÓOYIN,2,"Mu daldi ne : " Éy seen samaw nit, man mii ab xuppekat laa ci yéen bu bir,"
71,NÓOYIN,3,"Na ngeen jaamu Yàlla, te ragal ko, te topp ko"
71,NÓOYIN,4,"kon dey Danaleen jégël seeni bàkkaar te Danaleen yeexe ba ci dig bu ñu xam. Digub Yàlla bu agsee, du fanqu cëy bu ngeen xamoon ! ""
71,NÓOYIN,5,"(Nóoyin) : " Yaw sama Boroom ! woo naa samaw nit, guddeek bëcëg."
71,NÓOYIN,6,"Te sama woote bi dolli wu leen ludul féew."
71,NÓOYIN,7,"Te man saa su ma leen di woo ngir Nga jégël leen, dañuy def séeni waaraam ci séeni biiri nopp, daldi muuroo séeni sér, daldi jomlu."
71,NÓOYIN,8,"Topp, woonaa leen cig jooru."
71,NÓOYIN,9,"Topp, biralalnaa leen, yalolnaa leen."
71,NÓOYIN,10,"Ma wax leen ne : " Jégëluleen seen Boroom, Moom dey Jégëlaakoon la,"
71,NÓOYIN,11,"kon dey dana yabal asamaan si, mu duttil leen taw,"
71,NÓOYIN,12,"te it danaleen may ay alal aki doom, te dana le en defal tooli dër ak ay dex."
71,NÓOYIN,13,"Ana lu leen dal ba du ngeen delloo Yàlla njukël,"
71,NÓOYIN,14,"te moom moo leen jaarale ci ay tolluwaay yu bari ba mu leen di sàkk ?"
71,NÓOYIN,15,"Xanaa gisu leen ni Yàlla binde juróom-ñaari asamaan yu tegaloo"
71,NÓOYIN,16,"mu def ci weer wi muy le er, mu def it jant bi mu di làmpu ?"
71,NÓOYIN,17,"Te Yàllaa leen saxal, ci suuf si, ni gàncax,"
71,NÓOYIN,18,"te danaleen ca delloo danaleen ca génneewaat."
71,NÓOYIN,19,"Yàlla moo leen defaral suuf si mu di laltaay,"
71,NÓOYIN,20,"ngir ngeen mana sóobu ca yoonam yu dàndante ya "."
71,NÓOYIN,21,"Nóoyin daldi wax ne : " Yaw sama Boroom, (samaw nit) moy na ñu ma dem toppi koo xam ne alalam aki doomam jariñu ko ludul yàqule."
71,NÓOYIN,22,"Ña ngay fexe pexe yu rëy,"
71,NÓOYIN,23,"tey wax naan : " Buleen bàyyi seeni Yàlli bu leen bàyyi Wud, Mbaa Suwaa', ak Yaquusa, ak Ya'uuqa ak Nasra."
71,NÓOYIN,24,"Te réeral nañu ñu bari. Te bul dolli tooñkat ya ludul ag réer."
71,NÓOYIN,25,"Ci sababu seen ñaawtéef ya, labaleef na leen, tàbbalees leen safara, te amu ñu fa fekku ñu fa ku leen di dimbali, kudul Yàlla "."
71,NÓOYIN,26,"Nóoyin wax na ne : " Yaw sama Boroom, bul bàyyi ci kaw suuf si benn yéefër bu koy dëkke."
71,NÓOYIN,27,"Soo leen fi bàyyee, dañuy réeral sa jaam ñi te duñu fi jur ludul yéefër yu kàccoor."
71,NÓOYIN,28,"Yaw sama Bor oom ! Jégëlma, maak sama ñaari wayjur ak képp ku tàbbi sama kër te gëm, ak jullit ñu góor ñeek jullit ñu jigéen ñi ; te bul dolli tooñkat yi ludul ag yàqule "."
72,JINNE YA,1,"Waxal ne : " Soloof na ma amna mbooleem jinne muy déglu, bay wax naan : " ñun dey dégg nañu Ñjàngum [Alxuraan] mu yéeme,"
72,JINNE YA,2,"dafay gindee jëme ci njub. ñu daldi koy gëm, te duñu bokkaale dara ci suñu Boroom."
72,JINNE YA,3,"Te suñu Boroom - màggam ga sell na - jàppewul kenn muy soxnaam, waxatumalaa doomam !"
72,JINNE YA,4,"Suñu kannas ma [Ibliis] moodaan wax ay njaxum ci Yàlla."
72,JINNE YA,5,"Te foog na ne nit ak jinne amul kenn ku cay fenal Yàlla."
72,JINNE YA,6,"Amoon ci nit, aw gaay ñu daan sàkku ay muslaay ci aw gaay ñu bokk ci jinne yi ñu faf leen dolli jaaxle (njaaxum)."
72,JINNE YA,7,"Te ñoom dañoo jortu li ngeen jortoon ci ne Yàlla yónniwul kenn."
72,JINNE YA,8,"te ñun kat làmbu Nañu asamaan si fekk mu fees dell aki wattukat ak jumi safara."
72,JINNE YA,9,"Te ñun dañu fa daan toog di yadu. Leegi nag képp ku fay jéema yëdu ji, dana fa fekk ab jum bu koy tuŋlu."
72,JINNE YA,10,"Te ñun sax xamu ñu ndax ñi nekk ci suuf si aw ay lees namm ci ñoom walla seen Boroom dafa namm ci ñoom ñu jub."
72,JINNE YA,11,"Amna ci ñun ñu jub amna it ñu yées loolu : ñun daal ay kurél lañu yu limu."
72,JINNE YA,12,"Te xam nañu ne manuñoo tiiñ Yàlla te it manuñoo daw mukk ba raw ko."
72,JINNE YA,13,"Te ñun ba ñu déggee njub ga [Alxuraan], gëm nañu ko, te nag képp ku gëm Boroomam dootul ragal wàññikug jëf waxantumalaak sànje."
72,JINNE YA,14,"Amna ci ñun ay jullit, amna it ci ñun ay tooñkat. Ña nga xam ne ñoom dañoo tuub defi jullit ñoo ñaa làmboo njub."
72,JINNE YA,15,"Tooñkat ya nag, ñoom ñoo di mattum safara."
72,JINNE YA,16,"Te kat su ñu jaaroon ca yoon wu jub xocc wa, Danaa leen nàndale, ndox mu neex,"
72,JINNE YA,17,"ngir ñu nattu leen ca. Képp ku dumóoyu baña fàttaliku Boroomam, (Yàlla) dana ko sóob ci mbugël muy dolliku saa su nekk."
72,JINNE YA,18,"Jàkka yi Yàlla moo leen moom : buleen fay woo kenn di ko booleek Yàlla."
72,JINNE YA,19,"Te kat ba jaamub Yàlla bi taxawee di ñaan Boroomam, xawnañoo raj-rajloo ca kawam."
72,JINNE YA,20,"Waxal ne : " Maa ngi ñaan sama Boroom te duma ko bokkaaleek kenn "."
72,JINNE YA,21,"Waxal ne: " man mii kat manuma leena lor manuma leena jubbanti "."
72,JINNE YA,22,"Waxal it ne: " man mii keen manumaa aar ci Yàlla, te it duma wut benn rawtukaay budul moom."
72,JINNE YA,23,"Manuma ludul jottali ndigëlul Yàlla. Waaye képp ku moy Yàlla ak ub Yonentam ca Safara sa lay sax te dafay béel ba fàww."
72,JINNE YA,24,"Ba bis ba ñu gisee lañu leen daan tëkkoo, danañu xala xam ana kan moo gën ñàkk ndimbal ak ana kan moo gëna néew lim."
72,JINNE YA,25,"Waxal ne: " Xamuma baxam li ñu leen di tëkkoo dafa jiggeñ, walla, sama Boroom da leen may ab dig."
72,JINNE YA,26,"[Moom] moo xam kumpa. Te du wuññil kumpaam ga kenn,"
72,JINNE YA,27,"ludul ku mu gëram ci Yonent te dakoy booleek ñu koy wattu kanam ak ginnaaw,"
72,JINNE YA,28,"ngir mu xam ne jotal nañu seen Yonentub Boroom. Te it peeg na lépp lu ne ci ab lim (xam na na mu day "."
73,KU ÑU SÀNG KA,1,"Éy ! yaw, ku ñu sàng ki !"
73,KU ÑU SÀNG KA,2,"Jógal [di julli], ci guddi gi, bamu des lu,néew ;"
73,KU ÑU SÀNG KA,3,"Ab xaajam, walla sax nga wàññi ca lu tuuti ;"
73,KU ÑU SÀNG KA,4,"walla sax nga dolli ca. Te na ngay jàng Alxuraan, njàng mu léer."
73,KU ÑU SÀNG KA,5,"Xalset nañu laa gàll wax ju diis."
73,KU ÑU SÀNG KA,6,"Jullig guddi nag moo gëna nangu te moo gëna leer cim njàng."
73,KU ÑU SÀNG KA,7,"Am nga, ci bëcëg bi, jot gu gudd goo mana lijantee."
73,KU ÑU SÀNG KA,8,"Na ngay fàttaliku di tud sa turu Boroom te wéeru ci moom fàwwu,"
73,KU ÑU SÀNG KA,9,"mooy boroom Penkook Sowu. Amul jeneen Yàlla ju dul moom. Na nga wéeru ci moom."
73,KU ÑU SÀNG KA,10,"Muñal li ñuy wax ; te nga gàddaay leen gàddaay gu rafet (bañ leena faale)."
73,KU ÑU SÀNG KA,11,"Bàyyi maak ñiy weddi ak ñi am alal ; te nga muñal leen tuuti :"
73,KU ÑU SÀNG KA,12,"ñoo ngi leen di waajal Safara wu ànd ak jéng,"
73,KU ÑU SÀNG KA,13,"ak aw ñam wuy fot loo, ànd ak mbugël mu mitti."
73,KU ÑU SÀNG KA,14,"Bu keroogee bis ba suuf seek doj yi dëgg-dëgg tundu yi mel ni suufus ber mokk."
73,KU ÑU SÀNG KA,15,"Yónni nañu ci yéen ab Yonent muy seede, kem ni ñu yónnee woon ca Firawna ab Yonent."
73,KU ÑU SÀNG KA,16,"Firawna daldi moy Yonenta ba. ñu daldi koy jël bu metti. (faagaagal ko)."
73,KU ÑU SÀNG KA,17,"Ana naka ngeen di ragale (Yàlla), su ngeen weddee, bis boo xam ne tiit ma bijaawloona ab liir ?"
73,KU ÑU SÀNG KA,18,"Su asamaan si dee xar. Ca la digam ba di mate."
73,KU ÑU SÀNG KA,19,"Lii nag ag fàttali la. Képp ku mu soob mu jël yoon wa jëm ca Boroomam aw ca."
73,KU ÑU SÀNG KA,20,"Sa Boroom xam na ne, yaw (Muxammad) da ngay taxawlu gëna néew ñaari ñetteeli xaaji guddi gi, walla xaaj ba, walla benn ñetteelu xaaj ba. Ànd kook mbooloo ci ña ànd ak yaw. Te Yàlla dana nattale guddeek bëccëg. Xam na ne manu leen fanaanee julli. Mu jégal leen. Jàngleen lu jàppandi ci Alxuraan. (Ndax moom Yàlla) xam na ne amna ci yéen ñu wopp, ak ñeneen ñuy tukki ji ci réew yi, ngir sàkku ji ci ngënéeli Yàlla yi, ak ñeneen ñuy xare ji ci yoonu Yàl la. Kon jàngleen la ca jàppandi. Te na ngeen taxawal julli, tey génne asaka, te na ngeen lebal Yàlla bor bu rafet. Te lépp lu ngeen jiitalal seen bopp ciw yiw, da ngeen ko fekk ci Yàlla, mooy la gën te moo ëpp ag pey. Te it na ngay jéggalu Yàlla. Yàlla moom Jéggalaakoon la Jaglewaakoon la."
74,KU ÑU MUUR KI,1,"Éey, yaw Ku ñu muur ki!"
74,KU ÑU MUUR KI,2,"Neel ñokket jóg tey xuppe."
74,KU ÑU MUUR KI,3,"Te na ngay màggal sa Boroom."
74,KU ÑU MUUR KI,4,"Te na ngay laabal say yéere."
74,KU ÑU MUUR KI,5,"Te it na ngay daw bépp bàkkaar."
74,KU ÑU MUUR KI,6,"Bul di joxe mukk ngir sàkku ca lu gëna bari."
74,KU ÑU MUUR KI,7,"Te na ngay muñ ngir sa Boroom."
74,KU ÑU MUUR KI,8,"Saa su ñu walee ca mbiib ga,"
74,KU ÑU MUUR KI,9,"su boobaa bis bu jafeñ lay doon,"
74,KU ÑU MUUR KI,10,"du yomb ca yéefër ya de."
74,KU ÑU MUUR KI,11,"Bàyyi Ma ak ki nga xam ne maa ko bindoon ñu wéet,"
74,KU ÑU MUUR KI,12,"te ma joxoñ ko alal ju yaatu,"
74,KU ÑU MUUR KI,13,"ak doom yu ko daan wéttali,"
74,KU ÑU MUUR KI,14,"te Ma dindiloon ko bépp jafe-jafe."
74,KU ÑU MUUR KI,15,"te mo daan xemmeem saa su nekk Ma di ko dolli."
74,KU ÑU MUUR KI,16,"Te kat des na ! Ndax moom da daan lànk di bañ (Al xuraan) ji."
74,KU ÑU MUUR KI,17,"Danaa ko sonale yéegu tundu."
74,KU ÑU MUUR KI,18,"Moom day xalaat. Na daldi soobu."
74,KU ÑU MUUR KI,19,"ñu daldi koy rey ! Ca na mu sóobóo !"
74,KU ÑU MUUR KI,20,"Topp ñu reyaat ko ; Ca na mu sóobóo woon !"
74,KU ÑU MUUR KI,21,"Mu daldi, xool."
74,KU ÑU MUUR KI,22,"Daldi nay gaññ te sóomórlu."
74,KU ÑU MUUR KI,23,"Topp mu daldi dumóoyu tey rëy-rëylu."
74,KU ÑU MUUR KI,24,"Mu daldi wax ne : " Alxuraan jii daal ag njibar doŋŋ la"
74,KU ÑU MUUR KI,25,"lii da al du leen ludul waxi nit "."
74,KU ÑU MUUR KI,26,"Kookee dey danaa ko lakk ci Safaraw (Saqar)."
74,KU ÑU MUUR KI,27,"Ana kan moo lay xamal luy Saqar ?"
74,KU ÑU MUUR KI,28,"Du bàyyi dara ;"
74,KU ÑU MUUR KI,29,"Dafay alawtiku ab der di ko xëmël."
74,KU ÑU MUUR KI,30,"Fukki (Malaaka) ak juróom-ñeent koy wattu."
74,KU ÑU MUUR KI,31,"Ay Malaaka rekk ay wattu Safara. Te, lu ñuy bari bari nekku wu ñu fa ludul fitnaal yéefër yi, ak tiiñal ñoñ Téere, ak dolli ngëmug ña gëmoon, ak it ñoñ Téere ak way-gëm ña baña dengi-dengi ; ak it ngir yéefër yaak ña seeni xol wopp di wax naan : " Ana lu Yàlla namm ci misaal mii ? " Noonu la Yàlla réerële ku ko soob di gindi it ku ko soob. Te sa xarekati Boroom, Moom doŋŋ leen xam. Te lii du lenn ludul luy fàttali bindéef yi jàjj leen."
74,KU ÑU MUUR KI,32,"Déet ! maa ngi giñ ci weer wi !"
74,KU ÑU MUUR KI,33,"Ak ci guddi su nee wërëñ !"
74,KU ÑU MUUR KI,34,"Ak su fajar si di xar!"
74,KU ÑU MUUR KI,35,"[Safaraw Saqar] bokk na ca tiis yi gëna rëy"
74,KU ÑU MUUR KI,36,"ag xuppe la, ñeel bindéef yi."
74,KU ÑU MUUR KI,37,"Ku mu soob ci yéen, na jiitu walla mu des ginnaaw."
74,KU ÑU MUUR KI,38,"Bakkan bu mu mana doon ag tayle la ci jëfam."
74,KU ÑU MUUR KI,39,"Ba mu des waa ndeyjoor :"
74,KU ÑU MUUR KI,40,"ñoom ña nga ca biir Àjjana di laajante"
74,KU ÑU MUUR KI,41,"ci mbirum tooñkat ya :"
74,KU ÑU MUUR KI,42," " (Naan) Ana lan mooleen wara duggloo Safaraw Saqar ? ""
74,KU ÑU MUUR KI,43,"Ñu tontu ne : " ñun kat dañu daawul julli,"
74,KU ÑU MUUR KI,44,"te daawune leel miskiin yi,"
74,KU ÑU MUUR KI,45,"te dañu daan ànd ak caaxankat ya,"
74,KU ÑU MUUR KI,46,"te dañu daan weddi bis Penc bi,"
74,KU ÑU MUUR KI,47,"ba dee aksi ci suñu kaw "."
74,KU ÑU MUUR KI,48,"Rammug rammukat, du leen fa jariñ dara."
74,KU ÑU MUUR KI,49,"Ana lan moo leen dëdëleek fàttaliku ?"
74,KU ÑU MUUR KI,50,"Dañoo mel ni ñu ñu tiital (ay mbaam),"
74,KU ÑU MUUR KI,51,"ni ñuy dawe gaynde."
74,KU ÑU MUUR KI,52,"Kenn ku nekk ci ñoom bëggoon na ñu jox ko ay kayit yu teqalikoo."
74,KU ÑU MUUR KI,53,"Dee wa laay ! Ñoom ragalu ñu woon àllaaxira."
74,KU ÑU MUUR KI,54,"Mukk ! Te lii ag fàttali la."
74,KU ÑU MUUR KI,55,"Kéep ku mu soob, na fàttaliku."
74,KU ÑU MUUR KI,56,"Te manuñoo fàttaliku ludul ci bu soobee Yàlla. Te moo gëna ya yoo ci ragal ko ; te moom doŋŋa am njégël."
75,DEKKIWAAT GA,1,"Maa ngi giñ ci bisub dekkiwaat ga !"
75,DEKKIWAAT GA,2,"Te maa ngi giñ ci bakkan bi di ab yeddaakoon."
75,DEKKIWAAT GA,3,"Moo ndax, nit ki dafa foog ne duñu dajale ay yaxam ?"
75,DEKKIWAAT GA,4,"Axakañ ! Mën nañoo dajale yemalewaat cati waaraamam."
75,DEKKIWAAT GA,5,"Te nit moom day bëgg rekk di dund cig boy."
75,DEKKIWAAT GA,6,"Muy laaj : " Kañ la, Bisub Dekkiwaat ba ? ""
75,DEKKIWAAT GA,7,"Su gis ba nee melxat gëlam,"
75,DEKKIWAAT GA,8,"weer wi muuru,"
75,DEKKIWAAT GA,9,"ñu boole jant beek weer wi,"
75,DEKKIWAAT GA,10,"bu keroogee, nita ngay, wax naan : " Fees di rawe ? ""
75,DEKKIWAAT GA,11,"Déedéet ! Laquwaa yamul de !"
75,DEKKIWAAT GA,12,"Bis boobu kay, dellu ca sa Boroom, rekk ay am."
75,DEKKIWAAT GA,13,"Ca la ñuy xamale nit la mu jëkka def ba ci li mu mujjoon def (cig dundam)."
75,DEKKIWAAT GA,14,"Li war moo di ne nit mooy seede boppam,"
75,DEKKIWAAT GA,15,"dontela sax dafay jégalu ak miim."
75,DEKKIWAAT GA,16,"(Su Alxuraan) di wàcc (yaw Muxammad) bul di yëngël saw làmmiñ ngir gaawtoo ko :"
75,DEKKIWAAT GA,17,"Sol la ko aku jàngiinam, ñun la war."
75,DEKKIWAAT GA,18,"Te suñu koy jàng na ngay toppaat, njàng ma."
75,DEKKIWAAT GA,19,"Leeral ko it, ñun la war."
75,DEKKIWAAT GA,20,"Yéen da ngeena bëgg (lool) dundug àddina si,"
75,DEKKIWAAT GA,21,"te da ngeena sàggane (lool) Àllaxira."
75,DEKKIWAAT GA,22,"Bu keroogee, dana am xarkanam yu naat"
75,DEKKIWAAT GA,23,"yuy xool seen Boroom ;"
75,DEKKIWAAT GA,24,"dana fa am it bu keroogee, ay xarkanam yu ñàng,"
75,DEKKIWAAT GA,25,"dangay foog ne njuuma la."
75,DEKKIWAAT GA,26,"Bu ruuga génnee ba ca bóli ga"
75,DEKKIWAAT GA,27,"ñu ne ko: " Ana kan mooy mocckat ba ? ""
75,DEKKIWAAT GA,28,"Mu daldi xam nag ne dee dikk na,"
75,DEKKIWAAT GA,29,"yeel ya daldi jaxasoo rawaasoo,"
75,DEKKIWAAT GA,30,"Bu keroogee, ñu wommat la jaŋat-jaŋatee la jëm ca sa Boroom."
75,DEKKIWAAT GA,31,"Gëmul woon, te it daawuloon julli;"
75,DEKKIWAAT GA,32,"waaye, moom sax dafa weddi woon dumóoyu,"
75,DEKKIWAAT GA,33,"daldi dem nag ca aw nitam, di xoggaliku."
75,DEKKIWAAT GA,34," " Yaayoo nga toskare, yaayoo nga toskare! ""
75,DEKKIWAAT GA,35,"Te it yaayoo nga toskare, yayoo nga ko !"
75,DEKKIWAAT GA,36,"Moo ndax nit dafa foog ne dañu koy bàyyi rekk noonu muy nguyaay?"
75,DEKKIWAAT GA,37,"Moo ndax dafa doonul woon tóqug maniyu guy sottiku ?"
75,DEKKIWAAT GA,38,"Mu mujj di aw lumbu Ma bind ko mu ne càndaŋ yemoo;"
75,DEKKIWAAT GA,39,"ma def ci ñaari toolént ya : góor ak jigéen ?"
75,DEKKIWAAT GA,40,"Moo ndax kooku munula dekkilaat ku dee ?"
76,NIT,1,"Mo ndax nit dafa amul woon ab diir ci jamono bu kenn daawu ko limaale?"
76,NIT,2,"ñun ñoo binde nit ci maniyu mu jaxasoo. Di ko nattu def ko muy dégg di gis."
76,NIT,3,"Gindi nañu ko ci aw yoon, - amaana muy déloo njukkël di sant walla mu goreedi -"
76,NIT,4,"Waajalal nañu yéefër ya ay càllala, aki jéng ak safara wuy bérëx."
76,NIT,5,"Ñu baax ña danañuy naane ci kaas yu ñu jaxasee kaafar,"
76,NIT,6,"Batab ndox boo xam ne. Jaami Yàlla yaa cay naan, ñu di ko bëtte fa mu leen soob."
76,NIT,7,"Dañuy mottali seeni nisër tey ragal bis bu ayam wa tiis na."
76,NIT,8,"te lañuy bëgg ñam lépp, terewul ñu di ko leel, miskiin, yaak jir im yaak ña ñu tëj kaso,"
76,NIT,9,"(te naan leen) : " ñoo ngi leen koy leele de : waaye bëggu ñu ci ak pey walla gëram ngir Yàlla rekk tax."
76,NIT,10,"Danoo ragal, ci suñu Boroom, bis bu ñàng te tëradi "."
76,NIT,11,"Yàlla daldi leen fegal ayu boobale bis, dajale leen ak naataa ngeek mbégte,"
76,NIT,12,"mu faye leen lañu muñoon, Àjjana aki sooy,"
76,NIT,13,"dañuy sóonu ca lal ya, te duñu fa gis ab jant waxantumalaak ab sedd liw."
76,NIT,14,"Keram ya da leen di muur, meññatam ma yóore tiim leen."
76,NIT,15,"Ñu di leen wër ak ay ndabi xaalis, ak ay koppi weer,"
76,NIT,16,"ay koppi weeri xaalis, yu yem kepp."
76,NIT,17,"Ñu, di leen fa nàndale ak kaas yu ñu njare jinjeer,"
76,NIT,18,"ab bëtu ndox bu tudd Salsabiil."
76,NIT,19,"Te ay xalee ngay wër ca ñoom sax cig ndaw. Soo leen gisee, da ngay foog ne peme ju ñu tasaare la ñu."
76,NIT,20,"Soo ko gisee, danga fa gIisaale xeewal ak nguur gu màgg."
76,NIT,21,"Dañuy sol mbubbi sooy yu nëtëx werta. Moom la ñuy jiital waaje ko, te dañu leen di takkal caqi xaalis. Seen Boroom di leen fa ndàndale naan gu laab."
76,NIT,22,"Lii nag mooy seen neexal, te seen jëf it lu ñu sant la."
76,NIT,23,"ñun de ñoo wàcce Alxuraan ci yaw ndànk-ndànk."
76,NIT,24,"Muñal sa dogalub Boroom, te bul topp, ci ñoom, kenn kuy def bàkkaar walla mu di yéefër."
76,NIT,25,"Te na nga tudd sa turu Boroom, subaak ngoon ;"
76,NIT,26,"te guddi gi it na nga Koy sujuudal ; te di ko sàbbaal [waxtuw] guddi lu bari."
76,NIT,27,"Ñoom dey da ñoo bëgg Àddina tey sàggane bis bu dis ginnaawal ko."
76,NIT,28,"ñun ñoo leen bind. May leen kàttan, te Suñu sooboon, ñu wuutal fi ñeneen."
76,NIT,29,"Lii dey ag fàttali la. Képp ku mu soob man ngaa sóobu yoon jëm ca sa Boroom !"
76,NIT,30,"Manu leena sottal dara, te du dafa soob Yàlla. Moom ku Xam la ku Xereñ la."
76,NIT,31,"Mooy tàbbal ku ko soob ci yërmëndéem. Te tooñkat yi, Waajalna leen mbugël mu mitti."
77,ÑU ÑUY YABAL ÑA,1,"Maa ngi giñ ci ngelaw ya ñu yabal muy jaayu."
77,ÑU ÑUY YABAL ÑA,2,"Ak yiy ràddi càllmeer!"
77,ÑU ÑUY YABAL ÑA,3,"ak yiy gëwéeluy tasaare."
77,ÑU ÑUY YABAL ÑA,4,"Ak yiy teqale dëgg ak fen (Laaya yi),"
77,ÑU ÑUY YABAL ÑA,5,"di sànni fàttali"
77,ÑU ÑUY YABAL ÑA,6,"Di jélële walla muy xuppe !"
77,ÑU ÑUY YABAL ÑA,7,"Lañu leen di tëkóo fàwwu mu ay (xew)."
77,ÑU ÑUY YABAL ÑA,8,"Bu ru raafee biddiw yi,"
77,ÑU ÑUY YABAL ÑA,9,"daldi xar asamaan si,"
77,ÑU ÑUY YABAL ÑA,10,"moñoxe tundi doj yi,"
77,ÑU ÑUY YABAL ÑA,11,"ak suñu dajalee Yonent ya !"
77,ÑU ÑUY YABAL ÑA,12,"Ana ban bis la doon xaar ?"
77,ÑU ÑUY YABAL ÑA,13,"Ca bisub àtte ba !"
77,ÑU ÑUY YABAL ÑA,14,"Ana kan moo lay xamal luy bisub àtte ba ?"
77,ÑU ÑUY YABAL ÑA,15,"Bu keroogee xuru safara ñeel na ñ ay weddi."
77,ÑU ÑUY YABAL ÑA,16,"Moo ndax ñun faagaagalunu ñu jëkk ña?"
77,ÑU ÑUY YABAL ÑA,17,"Toftal ca ña mujjoon ?"
77,ÑU ÑUY YABAL ÑA,18,"Noonu la ñuy def ak tooñkat ya."
77,ÑU ÑUY YABAL ÑA,19,"Bu keroogee xuru safara ñeel na ñay weddi."
77,ÑU ÑUY YABAL ÑA,20,"Moo ndax bindewunu leen ci ndox mu doyadi"
77,ÑU ÑUY YABAL ÑA,21,"ñu daldi koy saxal ci barab wu wóor,"
77,ÑU ÑUY YABAL ÑA,22,"ba ca ab diir bu ñu xam ?"
77,ÑU ÑUY YABAL ÑA,23,"ñu daldi dogal cëy ñoo mana dogal yemale."
77,ÑU ÑUY YABAL ÑA,19,"Bu keroogee xuru safara ñeel na ñay weddi."
77,ÑU ÑUY YABAL ÑA,25,"Ndax defu ñu suuf si mu làmboo lépp,"
77,ÑU ÑUY YABAL ÑA,26,"ñuy dund ak ñu dee ?"
77,ÑU ÑUY YABAL ÑA,27,"Te def Nañu ci ay tund doj yu kawe? Te nàndale leen ak nd ox mu neex ?"
77,ÑU ÑUY YABAL ÑA,19,"Bu keroogee xuru safara ñeel na ñay weddi."
77,ÑU ÑUY YABAL ÑA,29,"Fëxleen nag jëm ci li ngeen daan weddi !"
77,ÑU ÑUY YABAL ÑA,30,"Fëxleen jëm ca ker ga am ñetti tokkoor [saxaar sa] ;"
77,ÑU ÑUY YABAL ÑA,31,"manuta keral kenn waxatumaak di feg tàkk-tàkk ;"
77,ÑU ÑUY YABAL ÑA,32,"moom dafay sànni ay ferñent yu tollu ni njéndi,"
77,ÑU ÑUY YABAL ÑA,33,"dañu mel ni ay giléem yu mboq."
77,ÑU ÑUY YABAL ÑA,19,"Bu keroogee xuru safara ñeel na ñay weddi."
77,ÑU ÑUY YABAL ÑA,35,"Bu bis baa du ñu mana àddu wax,"
77,ÑU ÑUY YABAL ÑA,36,"kenn du leen may pose bu ñuy jéggaloo."
77,ÑU ÑUY YABAL ÑA,19,"Bu keroogee xuru safara ñeel na ñay weddi."
77,ÑU ÑUY YABAL ÑA,38,"Lii mooy bisub àtte ba, boole nañu leen ak ñu jëkk ña."
77,ÑU ÑUY YABAL ÑA,39,"Su ngeen amee ay pexe, fexel leen Ma."
77,ÑU ÑUY YABAL ÑA,19,"Bu keroogee xuru safara ñeel na ñay weddi."
77,ÑU ÑUY YABAL ÑA,41,"Ña ragal Yàlla ñoom ña nga ca ker ya ak bëti ndox ya."
77,ÑU ÑUY YABAL ÑA,42,"Ak ay fuytéef ya ñu bëgg."
77,ÑU ÑUY YABAL ÑA,43," " Lekkleen te naan, mooy peyug la ngeen daan jëf "."
77,ÑU ÑUY YABAL ÑA,44,"Noonu la Ñuy faye way-rafetal ya."
77,ÑU ÑUY YABAL ÑA,19,"Bu keroogee xuru safara ñeel na ñay weddi."
77,ÑU ÑUY YABAL ÑA,46," " Lekkleen te bànneexu tuuti ; yéen ay tooñkat ngeen "."
77,ÑU ÑUY YABAL ÑA,19,"Bu keroogee xuru safara ñeel na ñay weddi."
77,ÑU ÑUY YABAL ÑA,48,"Te saa su ñu leen waxee ne : " rukóoleen, duñu rukoo (duñu julli)."
77,ÑU ÑUY YABAL ÑA,19,"Bu keroogee xuru safara ñeel na ñay weddi."
77,ÑU ÑUY YABAL ÑA,50,"Bu waxtaan wii jàllee, ana wan waxtaan lañuy gëmati ?"
78,XIBAAR BA,1,"Ana ci man mbir la ñuy laajante ?"
78,XIBAAR BA,2,"Ci xibaar bu rëy ba,"
78,XIBAAR BA,3,"xibaar ba nga xam ne dañu caa juuyoo."
78,XIBAAR BA,4,"Mukk ! danañu xala xam."
78,XIBAAR BA,5,"Déedéet kay ! Danañu xala xam."
78,XIBAAR BA,6,"Moo ndax du ñun ñoo def suuf si mu di laltaay ?"
78,XIBAAR BA,7,"ak tundi doj yi ñu di ay dott ?"
78,XIBAAR BA,8,"ñu bind leen ngeen di ay tóllent,"
78,XIBAAR BA,9,"te def nañu seeni nelaw di seen nooflaay,"
78,XIBAAR BA,10,"te it def nañu guddi mu di kiiraay sutura,"
78,XIBAAR BA,11,"ñu def bëcëg mu di yëngutu kaay,"
78,XIBAAR BA,12,"tabax nañu juróom-ñaari (asamaan) yu dëgër ñu tiim leen,"
78,XIBAAR BA,13,"poose nañu ci làmpu bu leer (jant bi),"
78,XIBAAR BA,14,"wàcce nañu ci niir yi am ndox muy dottiku"
78,XIBAAR BA,15,"ñu di ca saxal ay pepp aki gàncax"
78,XIBAAR BA,16,"ak ay dër yu naat."
78,XIBAAR BA,17,"Bisub Àtte ba Dig ba jotna."
78,XIBAAR BA,18,"Bis bañuy wal bufta, ngeen di ñëw di ay mbooloo,"
78,XIBAAR BA,19,"ñu ubbi asamaan si mu def ay buntu,"
78,XIBAAR BA,20,"ñu doxloo tundi doj yi mu mel ni ñàndóox."
78,XIBAAR BA,21,"Waajal nañu safara muy tuqlóo,"
78,XIBAAR BA,22,"di xala doon dekuwaayu ñu bew ña."
78,XIBAAR BA,23,"Danañu fa sax ay jamono yu yàgg."
78,XIBAAR BA,24,"duñu fa mos ab sedd waxantumalaa ag naan,"
78,XIBAAR BA,25,"Ludul ndox muy wañax ak lay rogaate ca seen jëmm ya"
78,XIBAAR BA,26,"muy pey gu témbóo."
78,XIBAAR BA,27,"Ñoom dañoo foogoon ne duñu leen màndaxe,"
78,XIBAAR BA,28,"ña weddiwoon suñuy Laaya,"
78,XIBAAR BA,29,"lépp lu ne peek nañu ko bind ko."
78,XIBAAR BA,30,"Ayca mosleen. duñu leen dolli ludul mbugël (tokamtikuleen ko)!"
78,XIBAAR BA,31,"Ña ragal Yàlla ñoom baaxal nañu :"
78,XIBAAR BA,32,"am nañu ay tooli dër aki reseñ,"
78,XIBAAR BA,33,"aki jongama xuur yu taxaw ay ween te maase,"
78,XIBAAR BA,34,"ak ay kaas yu fees dell."
78,XIBAAR BA,35,"Duñu fa dégg mukk waxi caaxaan mbaa ay fen."
78,XIBAAR BA,36,"Muy pey gu bawoo ca seen Boroom"
78,XIBAAR BA,37,"Boroom asamaan yeek suuf seek li ci seen diggante, mooy Yëramaakoon bi ; duñu mana waxanteek moom."
78,XIBAAR BA,38,"Bu keroogee ba Jibriil jóg ànd ak malaaka ya taxaw def sàppe, duñu wax, ludul ku Yàlla Yëramaakoon bi jox ndigël, mu wax lay dëgg te yem ca kepp."
78,XIBAAR BA,39,"Loolu moo di bisub dëgg ba. Ku mu soob mu jël Boroomam def ko ab rawtukaay."
78,XIBAAR BA,40,"Xuppnaa leen ci mbugëlum bis bu jigeen, bu keroogee ba nit ñi di xool lañu jëfoon ; yéefër ba naan : " Aka neexoon may suuf "."
79,MALAAKA YAY ROCCI RUU,1,"Ci roccikat yay sanjaafu, maa ngi giñ !"
79,MALAAKA YAY ROCCI RUU,2,"Ak ña koy rocci ndànk-ndànk !"
79,MALAAKA YAY ROCCI RUU,3,"Ak ñay féey ca asamaan sa,"
79,MALAAKA YAY ROCCI RUU,4,"ak ñay jëkënte cig ngëm,"
79,MALAAKA YAY ROCCI RUU,5,"ak ñay settantal di lijjënti mbir yi!"
79,MALAAKA YAY ROCCI RUU,6,"Ca bis boobule [suuf] di yëngutu ci wal gu jëkkug mbiib ga [bufta ba]"
79,MALAAKA YAY ROCCI RUU,7,"ñaarelug wal ga daldi cay topp."
79,MALAAKA YAY ROCCI RUU,8,"Bu keroogee, dana am ay xol yu tiit,"
79,MALAAKA YAY ROCCI RUU,9,"seenub gis sàjju ngir ragal."
79,MALAAKA YAY ROCCI RUU,10,"Ña ngay wax naan : " Ndax dañuy dundaat ginnaaw dee,"
79,MALAAKA YAY ROCCI RUU,11,"ak sax ginnaaw bu ñu doonee ay yax yu funux ? ""
79,MALAAKA YAY ROCCI RUU,12,"Ña ngay wax naan : " loolu deey yàqule la ! ""
79,MALAAKA YAY ROCCI RUU,13,"loolu ab jàjj la,"
79,MALAAKA YAY ROCCI RUU,14,"ñu jekki-jekki rekk ne jaww ci kaw suuf si dekkiwaat."
79,MALAAKA YAY ROCCI RUU,15,"Ndax waxta anu Muusaa dikkël na la ? Ay xibaaram ?"
79,MALAAKA YAY ROCCI RUU,16,"Ba ko Boroomam di woo, ca xuru Tuwaa, wu sell wa, di ko wax ne :"
79,MALAAKA YAY ROCCI RUU,17," " Demal ca Firawna. Moom bew na !"
79,MALAAKA YAY ROCCI RUU,18,"Te nga wax ko ne : " Ndax bëgg ngaa tuub ?"
79,MALAAKA YAY ROCCI RUU,19,"kon dey da naa la gindi ci sa Boroom nga ragal ko ? ""
79,MALAAKA YAY ROCCI RUU,20,"Mu wan ko keemtaan yu màgg ya."
79,MALAAKA YAY ROCCI RUU,21,"Mu weddi ko (Firawna) daldi koy moy ;"
79,MALAAKA YAY ROCCI RUU,22,"Mu daldi, dumóoyu, féew dem,"
79,MALAAKA YAY ROCCI RUU,23,"daldi woo nit ña dajale leen,"
79,MALAAKA YAY ROCCI RUU,24,"daldi wax ne : " Man maay sen boroom, bi gëna kawe "."
79,MALAAKA YAY ROCCI RUU,25,"Yàlla daldi koy faagaagal mbugalum àddina muy sar ba àllaaxira."
79,MALAAKA YAY ROCCI RUU,26,"Ag fàttalikoo ngi ci loolu ña ragal Yàlla."
79,MALAAKA YAY ROCCI RUU,27,"li ngeen sos moo gëna dëgër ? walla asamaan si ma tabax ?"
79,MALAAKA YAY ROCCI RUU,28,"Kaweel na talaayam ba, te maasale ko ;"
79,MALAAKA YAY ROCCI RUU,29,"Moo lëndamal guddi yi te lee ral bëccëg yi."
79,MALAAKA YAY ROCCI RUU,30,"Ginnaaw loolu moo tallal suuf si :"
79,MALAAKA YAY ROCCI RUU,31,"Mu génnee ca ndox aki gàncax,"
79,MALAAKA YAY ROCCI RUU,32,"mu saxal ca duutan ca tund doj yi,"
79,MALAAKA YAY ROCCI RUU,33,"mu di bànneexu, ci yéen ak ci seenug jur."
79,MALAAKA YAY ROCCI RUU,34,"Saa su mbambu mu rëy ma dikkee,"
79,MALAAKA YAY ROCCI RUU,35,"bu keroogee nit dana fàttaliku la mu jëfoon,"
79,MALAAKA YAY ROCCI RUU,36,"Safara danaan fàŋŋ ku ko xool gis ko."
79,MALAAKA YAY ROCCI RUU,37,"Képp ku bewoon daan jalgati"
79,MALAAKA YAY ROCCI RUU,38,"te bëggoon dundug àddina sii doŋŋ (di ko xëntéewóo),"
79,MALAAKA YAY ROCCI RUU,39,"kookee, Safaraa di wàccuwaayam."
79,MALAAKA YAY ROCCI RUU,40,"Képp ku ragaloon ne dana taxaw ca Boroomam, te daan tere bakkanam bànneex (ay caaxaan),"
79,MALAAKA YAY ROCCI RUU,41,"kookee àjjanaa di wàccuwaayam."
79,MALAAKA YAY ROCCI RUU,42,"Ña nga lay laaj bis pénc ba : " Kañ lay teeral ""
79,MALAAKA YAY ROCCI RUU,43,"Ana ban xam-xam nga ci am ngir tontu leen ?"
79,MALAAKA YAY ROCCI RUU,44,"Ab yemukaayam sa Boro om rekk ko xam."
79,MALAAKA YAY ROCCI RUU,45,"Yaw nag ab xuppekat doŋŋ nga ngir ña ko ragal."
79,MALAAKA YAY ROCCI RUU,46,"Bis bu ñu ko gisee, dafay mel ne seen dund gépp genn ngoon la woon walla yoor-yoor."
80,SÓOMÓORLU NA,1,"Sóomóorlu na daldi dumóoyu"
80,SÓOMÓORLU NA,2,"ba ko gumba ga digëlee."
80,SÓOMÓORLU NA,3,"Xamoo : ndax dafa bëgg tuub ?"
80,SÓOMÓORLU NA,4,"walla muy fàttaliku man caa jariñoo ?"
80,SÓOMÓORLU NA,5,"Ka nga xam ne dafa woomal"
80,SÓOMÓORLU NA,6,"ba tax nga jublu ko."
80,SÓOMÓORLU NA,7,"Lu laak moom ? (yaw muxammadu) ""
80,SÓOMÓORLU NA,8,"Waaye ku la dikkëlati"
80,SÓOMÓORLU NA,9,"tey wuta ragal Yàlla,"
80,SÓOMÓORLU NA,10,"te faalewoo ko."
80,SÓOMÓORLU NA,11,"Loolu dey ag fàttali la"
80,SÓOMÓORLU NA,12,"ku mu soob, mu fàttaliku ko"
80,SÓOMÓORLU NA,13,"mi ngi ci ay xët yu ñu teral (bind ko),"
80,SÓOMÓORLU NA,14,"yu ñu yékëti, te laabal ko,"
80,SÓOMÓORLU NA,15,"nekk ci yoxoy ak tekkikat (malaaka)"
80,SÓOMÓORLU NA,16,"yu tedd, yu baax."
80,SÓOMÓORLU NA,17,"reyeef na nit ngir ngoreedeem !"
80,SÓOMÓORLU NA,18,"Ci lan la ko [Yàlla] bind ?"
80,SÓOMÓORLU NA,19,"Ci toqu maniyu la ko binde, dugal ay mbiram :"
80,SÓOMÓORLU NA,20,"daldi koy yombalal yoon wa ;"
80,SÓOMÓORLU NA,21,"daldi koy rey, tàbbal ko ci bàmmeel ;"
80,SÓOMÓORLU NA,22,"te saa su Ko soobee mu dekkalaat Ko."
80,SÓOMÓORLU NA,23,"Déedéet ! [Nit] moom matalul mukk lañu ko digëloon."
80,SÓOMÓORLU NA,24,"Na nit di xool ci aw ñam am lekkam :"
80,SÓOMÓORLU NA,25,"ñun ñoo sotti ndox mu dottiku,"
80,SÓOMÓORLU NA,26,"ba noppi ñu xar suuf mu fett"
80,SÓOMÓORLU NA,27,"ñu saxal ci ay kembu,"
80,SÓOMÓORLU NA,28,"ay reseñ aki lujum,"
80,SÓOMÓORLU NA,29,"aki oliw ak tàndarma,"
80,SÓOMÓORLU NA,30,"ak ay dër yu naat,"
80,SÓOMÓORLU NA,31,"aki fuytéef aki xob, ngub"
80,SÓOMÓORLU NA,32,"mu di seen bànneex ak seenug jur."
80,SÓOMÓORLU NA,33,"Bu bis pénc ba dikkee,"
80,SÓOMÓORLU NA,34,"bis ba nit di daw mbokkam,"
80,SÓOMÓORLU NA,35,"ak yaayam, ak baayam,"
80,SÓOMÓORLU NA,36,"ak soxnaam ak doomam,"
80,SÓOMÓORLU NA,37,"kenn ku nekk, bu keroogee, am mbir mu ko doy sëkk."
80,SÓOMÓORLU NA,38,"bu keroogee, ay xarkanam yu naat,"
80,SÓOMÓORLU NA,39,"bég lool tey ree."
80,SÓOMÓORLU NA,40,"Bu keroogee, am it, ay xarkanam yu fundóoñ,"
80,SÓOMÓORLU NA,41,"lëndëm kariis."
80,SÓOMÓORLU NA,42,"Ñooña ñoo di yéefër ya, di kàccoor ya."
81,LËNDAMAL GA,1,"Saa su ñu lëndamalee jant bi, Maa ngi giiñ"
81,LËNDAMAL GA,2,"ak saa su biddew yi rotee,"
81,LËNDAMAL GA,3,"ak tundi doj yi saa su ñuy randatu di dox,"
81,LËNDAMAL GA,4,"ak saa su ñu, sàgganee geleemam ga ëmbu ba sori talatuñu ko,"
81,LËNDAMAL GA,5,"ak ndokmenta ya (rab yu aaytal ya), dajaloo ñu dekkalaat leen,"
81,LËNDAMAL GA,6,"ak saa su ñu taalee geej ya mu di safara,"
81,LËNDAMAL GA,7,"ak saa su ñu lëkëlee ruu ya"
81,LËNDAMAL GA,8,"ak saa su ñu laa jee doom ju jigéen ja ñu soloon te fekk muy dund, ngir daw gàcce"
81,LËNDAMAL GA,9,"ci ban bàkkaar bu mu def moo tax ñu rey ko."
81,LËNDAMAL GA,10,"Ak saa su ñu tasaaree kayit yi ëmboon jëfi bindéef yi,"
81,LËNDAMAL GA,11,"ak saa su ñu xollee deri asamaan si"
81,LËNDAMAL GA,12,"ak saa su ñu taalee safaraw jaxim,"
81,LËNDAMAL GA,13,"ak saasu ñu jigeelee Àjjana,"
81,LËNDAMAL GA,14,"bakkan bu Yàlla sàkk xam na la mu jëfoon."
81,LËNDAMAL GA,15,"Déet ! Maa ngi giiñ ci biddiw yi fàq guddi"
81,LËNDAMAL GA,16,"tey daw di suux !"
81,LËNDAMAL GA,17,"ak ci guddi gi saa suy tàmbali!"
81,LËNDAMAL GA,18,"ak ci suba si saa suy fenk!"
81,LËNDAMAL GA,19,"Ci ne [Alxuraan jii] waxi ab Yonent la bu tedd (Jibriil),"
81,LËNDAMAL GA,20,"di boroom kàttan gu rëy, di ab xejj fa Boroom ganganaay ga Aras,"
81,LËNDAMAL GA,21,"di ku ñuy digël, ndigëlam ca kaw, di ku ñu woolu."
81,LËNDAMAL GA,22,"Te seen àndandoo ja (Muxammad) du ab dof de ;"
81,LËNDAMAL GA,23,"moom gis na tigi (Jibriil), ca asamaan ya"
81,LËNDAMAL GA,24,"te moom nayul ci li ñu ko soloo."
81,LËNDAMAL GA,25,"Te it [Alxuraan ji] du waxi seytaane sa ñu jam."
81,LËNDAMAL GA,26,"Kon ana fu ngeen jëm ?"
81,LËNDAMAL GA,27,"Lii du lenn ludul luy fàttali waa àddina si yépp,"
81,LËNDAMAL GA,28,"ku mu soob ci yéen mu topp yoon wu jub xocc wa."
81,LËNDAMAL GA,29,"Waaye manuleena soob mukk, te du ut ne dafa soob Yàlla, Boroom àddina si yépp ;"
82,DUGG-DUGG BA,1,"Saa su asamaan si dogee, Maa ngi giñ"
82,DUGG-DUGG BA,2,"ak saa su biddew yi tasaaroo,"
82,DUGG-DUGG BA,3,"ak saa su géej yi taqaloo,"
82,DUGG-DUGG BA,4,"ak saa su bàmmeel ya jaxasoo,"
82,DUGG-DUGG BA,5,"bakkan bu Yàlla sàkk xam na la mu jëkkoona def ak la mu mujja def."
82,DUGG-DUGG BA,6,"Éy yaw nit ! Ana lan moo la fàbbi ci sa mbiru Boroom, bu Tedd bi,"
82,DUGG-DUGG BA,7,"(sa Boroom) bi la bind yemale la, jekkal la ?"
82,DUGG-DUGG BA,8,"Moo la defar ca na mu ko soobe."
82,DUGG-DUGG BA,9,"Déet ! [ak lu mana xew] yéena ngay weddi bis pénc ba ;"
82,DUGG-DUGG BA,10,"te amna ay wattukat yu nekk ci seen kaw,"
82,DUGG-DUGG BA,11,"yu tedd yuy bind,"
82,DUGG-DUGG BA,12,"yuy xam li ngeen di def."
82,DUGG-DUGG BA,13,"Ñu baax ñaa ngi ca biir àjjanay xéewal,"
82,DUGG-DUGG BA,14,"te itam kàccoor ya ñoom, ña nga ca biir safa ra jaxiim"
82,DUGG-DUGG BA,15,"danañu ca xoyomoo, bu bis Pénc baa"
82,DUGG-DUGG BA,16,"te ñoom manuñu koo wuute."
82,DUGG-DUGG BA,17,"Ana lu lay xamal luy bis Pénc ?"
82,DUGG-DUGG BA,18,"Ak lu lay xamal waay, luy bis Pénc ba ?"
82,DUGG-DUGG BA,19,"moo di bis ba benn bakkan dul manal moroomam tus. Te bu keroogee, Yàlla rekk ay joxe ndigël yi."
83,NAXEKAT YA,1,"Xuru safara ñeel na naxaatekat ya"
83,NAXEKAT YA,2,"ñay natt peese di ëppal lay jëm ca ñoom,"
83,NAXEKAT YA,3,"te su ñuy nattal keneen, wàññi ko."
83,NAXEKAT YA,4,"Xanaa ñoom dañoo jàpput ne dees na leen dekkilaat (ginnaaw dee),"
83,NAXEKAT YA,5,"ca bis bu ñàng,"
83,NAXEKAT YA,6,"bis ba nit ña di taxaw ci kanam Boroom Àddina si yépp ?"
83,NAXEKAT YA,7,"Déet ! Waaye téereb kàccoor yaa nga ca Sijjin de"
83,NAXEKAT YA,8,"ana lan moo lay xamal luy Sijjin ?"
83,NAXEKAT YA,9,"ab téere la bu ñu xas tàmpe."
83,NAXEKAT YA,10,"Bu keroogee, weddikat ya, danañu tàbbi xuru safara,"
83,NAXEKAT YA,11,"ña daan weddi bis Pénc ba."
83,NAXEKAT YA,12,"te kenn, du ko weddi kudul ab jalgatikat, buy def bàkkaar :"
83,NAXEKAT YA,13,"su ñu jàngee ci ñoom Laaya, dañu naan : " Léebi mag ña la! ""
83,NAXEKAT YA,14,"Lañu daan def moo muur xomaagal seen xol ya."
83,NAXEKAT YA,15,"Déet ! Ñoom kay bu keroogee duñu gis seen Boroom de,"
83,NAXEKAT YA,16,"te, dees na leen lakk, Safara jaxiim ;"
83,NAXEKAT YA,17,"te di leen wax naan leen: " Lii ngeen daan weddi ! ""
83,NAXEKAT YA,18,"Déetawaay ! Téereb ñu baax ñaa nga ca biir Illiyiina"
83,NAXEKAT YA,19,"ana lan moo lay xamal luy Illiyiina ?"
83,NAXEKAT YA,20,"ab téere la bu ñu xas tàmpe !"
83,NAXEKAT YA,21,"Ña jege Yàlla koy seede (Malaaka ya)."
83,NAXEKAT YA,22,"Ñu baax ñaa nga ca biir xeewal,"
83,NAXEKAT YA,23,"ña nga ne toŋŋ ca kaw toogu ya, di xool."
83,NAXEKAT YA,24,"Danga seere ca seen xarkanam ya, naataangey xéewël ya."
83,NAXEKAT YA,25,"Ñu nandalu ci sàngaras àj jana suñu xàmmee,"
83,NAXEKAT YA,26,"tem-temam misk lay doon. Ñiy rawante nañu rawante [ci am ko]"
83,NAXEKAT YA,27,"Di njarum Tasniim,"
83,NAXEKAT YA,28,"bëtub ndox la bu ña jegeñoo cay naan."
83,NAXEKAT YA,29,"Tooñkat ya dañu daan reetaan ña gëmoon,"
83,NAXEKAT YA,30,"saa suñu leen rombaan, di leen ñaawal,"
83,NAXEKAT YA,31,"bu ñu delluwaan ca seen njaboot, di ko kafe,"
83,NAXEKAT YA,32,"suñu leen masaana gis dañu daan wax ne : " Ñii dañoo sànku "."
83,NAXEKAT YA,33,"Te, yabalunu leen ca ñoom ngir ñu daan leen wattu."
83,NAXEKAT YA,34,"Tey jii nag, ñi gëm ñooy reetaan yéefër ya"
83,NAXEKAT YA,35,"ña nga ne toŋŋ ca toogu ya, di xo ol."
83,NAXEKAT YA,36,"Moo ndax yéefër ya am nañu yoolub lañu daan def ?"
84,XOTTIKU GA,1,"Saa su asamaan si xottikoo! Maa ngi giiñ!"
84,XOTTIKU GA,2,"te mu def – ndigalu boroomam dëggël"
84,XOTTIKU GA,3,"ak saa suñu maasalee suuf si,"
84,XOTTIKU GA,4,"te mu gëx lép lu nekk ci biiram,"
84,XOTTIKU GA,5,"moom it – mu def ngigëlu boroomam dëggël ko"
84,XOTTIKU GA,6,"Éy yaw nit ! Yaa ngi def jëm ci sa boroom, te danga dajeek moom de."
84,XOTTIKU GA,7,"Képp ku ñu joxe téereem ci loxob ndeyjooram,"
84,XOTTIKU GA,8,"dees na ko màndaxe mu jàppandal,"
84,XOTTIKU GA,9,"muy walbatiku jëm cag njabootam di bég."
84,XOTTIKU GA,10,"Ké pp koo xam ne nag moom dañu koo jox téereem ci ginnaawam,"
84,XOTTIKU GA,11,"Ngalla moom kon,"
84,XOTTIKU GA,12,"te dana xoyomoo safaraw Sa'iir."
84,XOTTIKU GA,13,"Moom ku bégoon la cag njabootam,"
84,XOTTIKU GA,14,"foogoon na ne du dekkiwaat mukk."
84,XOTTIKU GA,15,"Axakañ boroomam daan na ko gis de."
84,XOTTIKU GA,16,"Déet ! Maa ngi giiñ ci yeeri ji,"
84,XOTTIKU GA,17,"ak ci guddeek la mu làmboo,"
84,XOTTIKU GA,18,"ak ci weer wi su xàbbee wërngëlu mat !"
84,XOTTIKU GA,19,"Dingeen jaar, ay jaar-jaar yu tegaloo yu bari !"
84,XOTTIKU GA,20,"Ana lu leen dal ba gëmuñu ?"
84,XOTTIKU GA,21,"te suñu jàngee ci ñoom Alxuraan duñu sujuud ?"
84,XOTTIKU GA,22,"Yéefër ya, ñoo koy weddi."
84,XOTTIKU GA,23,"Yàlla xam na la ñuy xalaat."
84,XOTTIKU GA,24,"Na gneen leen xibaar mbugël mu mitti ma."
84,XOTTIKU GA,25,"Ba mu des ña gëm tey jëf yiw : ñoom amna ñu pey gu dootul dog."
85,BIDDIW YU MAG YA,1,"Ci asamaan sa di boroom biddiw yu mag ! Maa ngi giñ!"
85,BIDDIW YU MAG YA,2,"ak ci bis ba ñu dige !"
85,BIDDIW YU MAG YA,3,"ak ci kuy seede ak ca ka ñuy seede !"
85,BIDDIW YU MAG YA,4,"Faagaagal na waa Uxduud,"
85,BIDDIW YU MAG YA,5,"ak ci safara wa am lu koy xamb,"
85,BIDDIW YU MAG YA,6,"ca ba ñu toogee wër ko,"
85,BIDDIW YU MAG YA,7,"te ñoom seede lañu ca lañu defoon way-gëm ña,"
85,BIDDIW YU MAG YA,8,"te fitnaale wu ñu leen ci ludul ne da ñ oo gëm Yàlla, boroom Kàttan ga, Yayoowaakooni cant ba,"
85,BIDDIW YU MAG YA,9,"Yàlla mi moom nguurug asamaan yeek suuf si. Te yàlla seede la ci lépp lu ne."
85,BIDDIW YU MAG YA,10,"Ña daan fitnaal jullit yu góor yaak yu jigéen ya, te tubu ñu ko, danañu am mbugëlum Jaxanama ñu di leen ca lakk. (ca safaraam wa)"
85,BIDDIW YU MAG YA,11,"Ña gëmoon te daan jëf yiw am nañu ay Àjjana yu ay dex di daw ci suufam. Loolu moo di texe gu mag ga."
85,BIDDIW YU MAG YA,12,"Sa fayug boroom lu tar la."
85,BIDDIW YU MAG YA,13,"Moom mooy, sos bindeef yi, te mooleen di dekkilaat."
85,BIDDIW YU MAG YA,14,"Te moom moo di Jéggëlaakoon bi, di soppi lépp,"
85,BIDDIW YU MAG YA,15,"Mooy boroom Gàngunaay gu Màgg ga (Aras),"
85,BIDDIW YU MAG YA,16,"Lu mu namm dana ko def."
85,BIDDIW YU MAG YA,17,"Moo ndax waxtaanu xarekat ya dikal na la ( xibaar ya),"
85,BIDDIW YU MAG YA,18,"Firawna, ak Samuud ?"
85,BIDDIW YU MAG YA,19,"Yéefër ya dañuy weddi,"
85,BIDDIW YU MAG YA,20,"te Yàlla ngi leen peeg, ci wet gu nekk."
85,BIDDIW YU MAG YA,21,"li wér mooy Alxuraan ju màgg la"
85,BIDDIW YU MAG YA,22,"ca biir Àlluwa ja ñu wàttu fa Yàlla (Lawxul Maxfuus)."
86,BIDDIWUB GUDDI BA,1,"Ci asamaan ak biddiwub guddi ba! Maa ngi giiñ"
86,BIDDIWUB GUDDI BA,2,"Ana lan moo lay xamal luy biddiwub guddi ba ?"
86,BIDDIWUB GUDDI BA,3,"moo di biddiw bay leer nàññ."
86,BIDDIWUB GUDDI BA,4,"Amul benn bakkan bu amul ku koy wattu."
86,BIDDIWUB GUDDI BA,5,"na nit ki xool ana ci lan lañu ko binde?"
86,BIDDIWUB GUDDI BA,6,"Dañu ko binde ci ndox muy sereti"
86,BIDDIWUB GUDDI BA,7,"di génne ci diggënte ndigg li ak faar yi."
86,BIDDIWUB GUDDI BA,8,"Yàllaa ka koo mana dekalaat."
86,BIDDIWUB GUDDI BA,9,"Bis bu sekerey mbóot di deefu ko wuññi (xol yi),"
86,BIDDIWUB GUDDI BA,10,"Du ci am kàttan te deefu ko dimbali."
86,BIDDIWUB GUDDI BA,11,"Ci asamaan siy taw aka tawaat !"
86,BIDDIWUB GUDDI BA,12,"ak ci suuf siy toj sax gàncax !"
86,BIDDIWUB GUDDI BA,13,"Alxuraan dafay teqale dëgg at fen,"
86,BIDDIWUB GUDDI BA,14,"du ay kafi mbóosóor !"
86,BIDDIWUB GUDDI BA,15,"Ña ngay fexe ay pexe,"
86,BIDDIWUB GUDDI BA,16,"Man it Maa ngi fexe ay pexe."
86,BIDDIWUB GUDDI BA,17,"Éy yaw Yonent muñalal yéefër yi : xaarleen as ndiir."
87,KU GËNA KAWE KA,1,"Sàbbaalal sa turu Boroom, bi Gëna kawe,"
87,KU GËNA KAWE KA,2,"Ki bind jekkal yemale,"
87,KU GËNA KAWE KA,3,"kiy dogal tey gindee,"
87,KU GËNA KAWE KA,4,"kiy génne ñax mi saxal ko,"
87,KU GËNA KAWE KA,5,"di ko naatal dëlël ko."
87,KU GËNA KAWE KA,6,"Danañu la jàngal (Alxuraan), te doo too ko fàtte"
87,KU GËNA KAWE KA,7,"ludul la soob Yàlla. Moom moo xam li feeñ ak li nëbbu."
87,KU GËNA KAWE KA,8,"Danañu la jàppandalal yoon wi gëna yomb."
87,KU GËNA KAWE KA,9,"Na ngay fàttelee, saa su fàtteli amee njariñ."
87,KU GËNA KAWE KA,10,"képp kuy ragal (Yàlla) na nangoo fàttaliku,"
87,KU GËNA KAWE KA,11,"ñu texeedi ñaa koy moytu,"
87,KU GËNA KAWE KA,12,"ñay lakk ca safara sa gëna rëy,"
87,KU GËNA KAWE KA,13,"du fa dund dufa dee."
87,KU GËNA KAWE KA,14,"Képp kuy sellal texe na,"
87,KU GËNA KAWE KA,15,"te fàttaliku turu boroomam, tey julli."
87,KU GËNA KAWE KA,16,"Yeen, dangeena bëgg lool dundug àddina,"
87,KU GËNA KAWE KA,17,"te àllaaxira gën te moo gëna sax."
87,KU GËNA KAWE KA,18,"Lii nekk na, ca téere yu jëkk ya,"
87,KU GËNA KAWE KA,19,"téerey Ibraayma ak Muusaa."
88,MUURAAKOON BA,1,"Moo ndax yaw waxtaanu muuraakoon ba dikkal na la (ay xibaaram) ?"
88,MUURAAKOON BA,2,"Bu keroogee, ay xarkanam yu fooyooy,"
88,MUURAAKOON BA,3,"yu sonn, fundóoñ."
88,MUURAAKOON BA,4,"Di lakk ci Safara wu tàng,"
88,MUURAAKOON BA,5,"ñu di ko nandal ci bët buy wañax. (ndox)"
88,MUURAAKOON BA,6,"Amuñu fa genn lekk ludul [darii] ay dég,"
88,MUURAAKOON BA,7,"du rëyloo, du teggib xiif."
88,MUURAAKOON BA,8,"Bu keroogee, ay xarkanam yu nooy,"
88,MUURAAKOON BA,9,"bég lool ca seeni jëf,"
88,MUURAAKOON BA,10,"ci biir ay Àjjana yu kawe,"
88,MUURAAKOON BA,11,"doo fa degg mukk waxi caaxaan."
88,MUURAAKOON BA,12,"Amna fa, bëtu ndox buy daw-dawaan."
88,MUURAAKOON BA,13,"Amna fa, ay lal yu kawe"
88,MUURAAKOON BA,14,"ak ay kopp yu ñu teg"
88,MUURAAKOON BA,15,"ak ay ngegenaay yu ñu sësële"
88,MUURAAKOON BA,16,"ak ay laltu yu ñu lal."
88,MUURAAKOON BA,17,"Xanaa dañoo xoolul ci giléem, naka lañu ko binde,"
88,MUURAAKOON BA,18,"ak ci asamaan si naka lañu ko yékëte,"
88,MUURAAKOON BA,19,"ak ci tund doj yi naka lañu ko sampe"
88,MUURAAKOON BA,20,"ak ci suuf si naka lañu ko maasalee ?"
88,MUURAAKOON BA,21,"Na ngay, fàttalee ! Ndax yaw ab fàttalikat nga,"
88,MUURAAKOON BA,22,"te nootoo leen."
88,MUURAAKOON BA,23,"Lu ca dul ku dumóoyu tey weddi,"
88,MUURAAKOON BA,24,"Yàlla dana ko mbugël mbugël mu gëna rëy."
88,MUURAAKOON BA,25,"Te ci ñun la ñuy déllusi."
88,MUURAAKOON BA,26,"Ba noppi, te ñun it nooy warloo laaj leen."
89,NJËL,1,"Ci njël Maa ngi giiñ !"
89,NJËL,2,"ak ci fukki guddi ya (fukki fani tabaski) !"
89,NJËL,3,"Ak ci tóolent ak ci lu tóol !"
89,NJËL,4,"Ak ci guddi gi suy tàmbali !"
89,NJËL,5,"Moo ndax nekk na ci loolu, ngiñul boroom xel ?"
89,NJËL,6,"Xanaa gisoo naka la sa Boroom def waa Aad"
89,NJËL,7,"Iram, ma doon boroomi kenu,"
89,NJËL,8,"yoo xam ne kemam amul ci menn réew ?"
89,NJËL,9,"ak waa Saamud ña daan yatt xeer ya ca xur ya ?"
89,NJËL,10,"ak Firawna, ma doonoon boroomi dàtt ?"
89,NJËL,11,"Ñoom, ñoo gënoona bew ci réew yi,"
89,NJËL,12,"te ñu bariloon fa lool ag yàq."
89,NJËL,13,"Sa Boroom daldi leen sotti yarum mbugël."
89,NJËL,14,"Sa Boroom nag ma ngay fuglu."
89,NJËL,15,"Nit nag, moom saa su ko boroomam nattoo teral ko xéew al ko, mu ne : " Sama Boroom teral na ma "."
89,NJËL,16,"Saa su ko nattoo wàññi wërsagëm, muy wax naan : " Sama Boroom toroxal nama "."
89,NJËL,17,"Déedéet ! Yéen kay, du ngeen teral mukk jirim ak di tabe ci moom ;"
89,NJËL,18,"te it du ngeen sonnu mukk ci di leel miskiin,"
89,NJËL,19,"te ngeen di lekk alal ndono lekkiin wu ñaaw,"
89,NJËL,20,"te da ngeen bëgg alal bëgg gu tar."
89,NJËL,21,"(Bàyyileen xel) ! saa su ñu walee suuf si ba mu di pëndax,"
89,NJËL,22,"sa Boroom dikk ak malaaka ya, def ay sàppey sàppe,"
89,NJËL,23,"bu keroogee, dañuy indi Safarey jaxanama ; bu keroo gee it, nit dana fàttaliku. Waaye damaa xamut lu ko fàttaliku ga di jariñ ?"
89,NJËL,24,"Muy wax naan : " Aka neexoon ! Ca ba muy dundu ma defoon lu baax !"
89,NJËL,25,"Bu keroogee, mbugël ma deefu ko mbugël kenn,"
89,NJËL,26,"te it kenn du yolomal jéngam ba."
89,NJËL,27," " Éy yaw, bakkan bi dalum xel,"
89,NJËL,28,"delul ca sa Boroom, di gërëm ñu dila gërëm ;"
89,NJËL,29,"tàbbil ca Samay jaam,"
89,NJËL,30,"tàbbil it ca Sama biir ¨Àjjana "."
90,DËKK BA,1,"Déet ! Ma ngi giiñ ci dëkk bii !"
90,DËKK BA,2,"te yaw, sax ci dëkk bi nga dëkk"
90,DËKK BA,3,"Ak ci baay ak la mu jur !"
90,DËKK BA,4,"ñoo, bind nit muy jànkonteeki coono."
90,DËKK BA,5,"Moo ndax dafa defe ni kenn manul ci moom dara ?"
90,DËKK BA,6,"Ma ngay wax naan : " Sànk naa alal ju bari "."
90,DËKK BA,7,"Moo ndax dafa defe ne kenn da koo gisul ?"
90,DËKK BA,8,"Moo ndax defalunu ko ñaari gët,"
90,DËKK BA,9,"ak aw làmmiñ ak ñaari tuñ ?"
90,DËKK BA,10,"ñu gindi ko tegtal ko ñaari yoon yi, mbaax, mbon."
90,DËKK BA,11,"Te, moom moo lànka soobu yoon wu tënku wa (mitti) !"
90,DËKK BA,12,"Ana lan moo lay xamal yoon wu tënku wa ?"
90,DËKK BA,13,"Moo di [goréel jaam],"
90,DËKK BA,14,"mbaa joxe lekk, ci bisub xondooñ, xiif bu tar"
90,DËKK BA,15,"ab jirim mba mbokk mu jige"
90,DËKK BA,16,"walla ab miskiin bu fondóoñ."
90,DËKK BA,17,"Ba noppi, bokk ca, ña gëm tey dénkante ci muñ, di dénkante it ci yërmaande."
90,DËKK BA,18,"Ñooñee ñoo di waa ndeyjoor ;"
90,DËKK BA,19,"ñay weddi suñuy Laaya ñoom ñoo di waa càmmoñ."
90,DËKK BA,20,"Safara waa ngi di gand."
91,JANT BA,1,"Ci jant beek leeram. Maa ngi giñ !"
91,JANT BA,2,"Ak ci weer wi su ko dee topp !"
91,JANT BA,3,"Ak ci bëcëg bi su ko muuree !"
91,JANT BA,4,"Ak ci guddi gi su ko muuree !"
91,JANT BA,5,"Ak ci asamaan seek ka ko tabax !"
91,JANT BA,6,"Ak ci suuf sek ka ko maasale !"
91,JANT BA,7,"Ak ci ruu geek Ka ko yemale ;"
91,JANT BA,8,"moom mi ko ràññatleel mbaax, ak mbon !"
91,JANT BA,9,"képp ku ko sellal, daldi nay texe."
91,JANT BA,10,"te it, képp ku ko sàggane, daldi nay sooy."
91,JANT BA,11,"Waa Saamuud, seen bewte, tax na ñu weddi,"
91,JANT BA,12,"ba ca ña gën weddi potoxlóo"
91,JANT BA,13,"Yonentub Yàlla ba neleen : " Bàyyileen giléemug Yàlla gi ! mu naan ""
91,JANT BA,14,"Ñu weddi ko, rey ko. Seen Boroom, maasale na mbugël ma ca kaw nit ñépp"
91,JANT BA,15,"Te ragalul dara ca la cay mujj :"
92,GUDDI GA,1,"Ci guddi gi saa su muuree lépp ! maa ngi giñ"
92,GUDDI GA,2,"Ak ci bëcëg bi saa su leeree !"
92,GUDDI GA,3,"Ak ci ki sàkk, góor ak jigéen !"
92,GUDDI GA,4,"Seen jëf wuute na."
92,GUDDI GA,5,"Képp kuy joxe te ragal (Yàlla)"
92,GUDDI GA,6,"te mu dëggël yoolub àllaaxira"
92,GUDDI GA,7,"Danañu ko jàppandalal yoon wu yomb wa."
92,GUDDI GA,8,"Képp ku nay, te dumóoyu boroomam,"
92,GUDDI GA,9,"te muy weddi yoolub àllaaxira,"
92,GUDDI GA,10,"Danañu ko jàppandalal yoon wu jafe wa,"
92,GUDDI GA,11,"te alalam du ko jariñ dara saa su ñu ko mbaqee (Safara)."
92,GUDDI GA,12,"Gindee, ñun la war ;"
92,GUDDI GA,13,"te ñoo moom, dundug àddinaak àllaaxira."
92,GUDDI GA,14,"Xuppnaa leen ci Safara wuy bérëx-bérëxi"
92,GUDDI GA,15,"ku texedi ka rekka cay xoyomu,"
92,GUDDI GA,16,"kay we ddi tey dumóoyu ;"
92,GUDDI GA,17,"dees na ko soril ñu ragal Yàlla ña,"
92,GUDDI GA,18,"kay joxe alalam ngir selal"
92,GUDDI GA,19,"te amul genn xéewal gu ñuy faye kenn ca moom,"
92,GUDDI GA,20,"Ludul sàkku jëmm Boroomam ja gëna Kawe."
92,GUDDI GA,21,"Te, xalset naa gëram (moom ka def noona) !"
93,YOOR-YOOR GA,1,"Ci yoor-yoor bi ! Maa ngi giñ"
93,YOOR-YOOR GA,2,"ak ci guddi gi bu kukkee ! ne"
93,YOOR-YOOR GA,3,"Sa Boroom bàyyiwula, te bañu la."
93,YOOR-YOOR GA,4,"Te àllaaxira, mooy, gën ci Yaw àddina de."
93,YOOR-YOOR GA,5,"Te sa Boroom dana la jox, ba nga doyal."
93,YOOR-YOOR GA,6,"Moo ndax fekku la ngay jirim ? Mu fat la !"
93,YOOR-YOOR GA,7,"Ak it ndax fekku la nga réer ? Mu gindila."
93,YOOR-YOOR GA,8,"Moo ndax fekku la nga ñàkk ? Mu woomalal la."
93,YOOR-YOOR GA,9,"Jirim, nag, bu ko di xorñooñal."
93,YOOR-YOOR GA,10,"Te laajkat it, bu ko di delloo."
93,YOOR-YOOR GA,11,"Te it na ngay waxtaane, sa xéewalu Boroom."
94,FÉEXAL,1,"Moo ndax féexalu ñu la sa dënn ?"
94,FÉEXAL,2,"Te ñu teggil la say bàkkaar"
94,FÉEXAL,3,"ya diisaloon sa ginnaaw ?"
94,FÉEXAL,4,"Te yékatil nañu la saw tur ?"
94,FÉEXAL,5,"Jafe-jafe bu nekk, àndanaak ug yombal !"
94,FÉEXAL,5,"Jafe-jafe bu nekk, àndanaak ug yombal !"
94,FÉEXAL,7,"Te saa yoo féexee, jógël, (julli)"
94,FÉEXAL,8,"te it na ngay xemmeem jëm ci sa Boroom."
95,GARABU FIGG,1,"Ci garabug fig ak oliw Maa ngi giñ !"
95,GARABU FIGG,2,"Ak ci tund Siiniin !"
95,GARABU FIGG,3,"Ak ca réew mu wóor mii di (Màkka) ! ne"
95,GARABU FIGG,4,"Bind nañu nit ci gën ja rafeti anam."
95,GARABU FIGG,5,"Top, waaye man naa dem ba gëna suufe lépp lu suufe,"
95,GARABU FIGG,6,"ba mu des ña gëm tey jëfu yiw : ñoom danañu am pey gu dootul dog."
95,GARABU FIGG,7,"Bu loolu wéyee, ana lan moo tax ngay weddi bisub faytoo ba (bis pénc) ?"
95,GARABU FIGG,8,"Moo xanaa Yàlla dafa dul ki dàqa àtte àttekat yi ?"
96,LUMBU DERET,1,"Jàngal, ci sa turu Boroom biy bind,"
96,LUMBU DERET,2,"moo bind nit ci lumbu deret."
96,LUMBU DERET,3,"Jàngal ! Sa Boroom mooy ki gëna tedd,"
96,LUMBU DERET,4,"mooy kiy xamle ci xalima [mbind],"
96,LUMBU DERET,5,"moo xamal nit lamu xamut woon."
96,LUMBU DERET,6,"Waaye nit kat dafay bew,"
96,LUMBU DERET,7,"bu gisee dafa woomal man boppam."
96,LUMBU DERET,8,"(Xamal ne), sa Boroom mooy delluwaay ba."
96,LUMBU DERET,9,"Xanaa gisoo waa jay tere"
96,LUMBU DERET,10,"ab jamub Yàlla (Muxammad) ci muy taxawal Julli ?"
96,LUMBU DERET,11,"Xanaa gisoo ni tey su nekkoon ci njub,"
96,LUMBU DERET,12,"walla muy digale ragal Yàlla ?"
96,LUMBU DERET,13,"Xanaa gisoo su weddi woon tey dumóoyu ?"
96,LUMBU DERET,14,"Xanaa dafa xamul ne Yàllaa ngi gis ?"
96,LUMBU DERET,15,"Déedéet ! Su ko bàyyiwul, Danañu jiñ, mbaq ko,"
96,LUMBU DERET,16,"ni ñuy mbaqi, fenkat buy defkatu bàkkaar."
96,LUMBU DERET,17,"Na woo gàngooram ga."
96,LUMBU DERET,18,"ñun danañu woo wattukati (Safara)."
96,LUMBU DERET,19,"Déedéet ! Yaw dey bu ko topp ; te na ngay sujood tey jige jigelu lu (sa Boroom)."
97,DOGAL BA,1,"Wàcce nañu ko (Alxuraan) ci guddig dogal ba (Laylatul Qadri)."
97,DOGAL BA,2,"Ana lan moo lay xamal laylatul Qadri ?"
97,DOGAL BA,3,"Laylatul Qadri moo gën junni weer."
97,DOGAL BA,4,"Ci guddi googu Malaaka ya, dañu cay wàcci àndak (Jibriil) ci seen ndigalu Boroom ci mépp mbir."
97,DOGAL BA,5,"Jàmm rekk la ba baa njël di jot (fajar sa di xar)."
98,FIRNDE BA,1,"Yéefër ya bokk ca ñoñ Téere, ak Bokkaalekat ya, du ñu deñ mukk di weddi ba baa Firnde di leen dikkël ju leer :"
98,FIRNDE BA,2,"ab Yonent, bu jóge ca Yàlla, di jàng ay xëti këyit yu sell laab,"
98,FIRNDE BA,3,"ay téere nekk ci biir yu ame dayo bu màgg."
98,FIRNDE BA,4,"Te gaa ña ñu joxoon téere masuñoo teqalikoo ludul ginnaaw ba leen firnde ja dikkëlee."
98,FIRNDE BA,5,"Te digaleefu leen, ludul, na ñuy jaamu Yàlla, bañ Koo bokkaale te di ko sellal, tey taxawal Julli di joxe asaka. Loolu mooy diiney njub ja."
98,FIRNDE BA,6,"Ñay weddi te bokk ci ñoñ téere, ak Bokkaalekat ya ñoom ña nga ca biir Safaraw Jaxanama, te dañu fay béel. Ñoom ñii, ñoo yées ci bindeef yi."
98,FIRNDE BA,7,"Ñi gëm tey jëfu yiw, ñoom ñoo ñee ñoo gën ci bindeef yi."
98,FIRNDE BA,8,"Seenug pey fa seen Boroom Àjjanay adan lay doon, yoo xam ne ay dex ñooy daw ci suufam, ñu béel fa. Yàlla gëram leen ñoom it ñu gëram ko. Loolu ku ragal Yàlla rekk koy am."
99,YËNGUTU BA,1,"Saa su suuf si yëngutoo yëngoom ba,"
99,YËNGUTU BA,2,"te suuf si génne la mu suuloon,"
99,YËNGUTU BA,3,"nit naan : " Ngala man ? ""
99,YËNGUTU BA,4,"bu keroogee, ci lay waxtaane ay xibaar,"
99,YËNGUTU BA,5,"ci la ko sa Boroom soloo."
99,YËNGUTU BA,6,"Bu keroogee, nit ñéppay génn kenn kenn ngir ñu wan leen seeni jëf."
99,YËNGUTU BA,7,"Képp ku jëf lu toll ni aw fepp te muy lu baax, dana ko gis,"
99,YËNGUTU BA,8,"Képp ku jëf lu toll ni aw fepp su dee lu bon, dana ko gis."
100,JAABKAT YA,1,"Ca jaabkat ya seeni gimiñ di foor (fas) (Maa ngi giñ ),"
100,JAABKAT YA,2,"tey këdaa seen tànk ya my xuuy (ferñent),"
100,JAABKAT YA,3,"ak yay songe suba coy."
100,JAABKAT YA,4,"yay naawal pënd,"
100,JAABKAT YA,5,"tey xuus ca biir noon ya."
100,JAABKAT YA,6,"Nit dey, kuy ñàkk deloo Boroomam njukal la ;"
100,JAABKAT YA,7,"te kat, moom, seede la ci loolu ;"
100,JAABKAT YA,8,"te kat moom ku tarla xérlool ci bëgg alal."
100,JAABKAT YA,9,"Xanaa dafa xamul saa su ñu ko jaxasee ci biir bàmmeel,"
100,JAABKAT YA,10,"te wuñées li nekk ci biir dënn yi,"
100,JAABKAT YA,11,"bu keroogee, sa Boroom Ku deñ Kumpa la ci ñoom?"
101,TOJ-TOJ BA,1,"Toj-toj ba !"
101,TOJ-TOJ BA,2,"Ana lan mooy toj-toj ba ?"
101,TOJ-TOJ BA,3,"Ana lan moo lay xamal luy toj-toj ba ?"
101,TOJ-TOJ BA,4,"Moo di bis ba nit ñi di mel ni ay lëpaalëpp yu ñu wasaare,"
101,TOJ-TOJ BA,5,"te tund doj yi it mujj mel ni ngëndal nooy nepp ;"
101,TOJ-TOJ BA,6,"képp ku peeseem diis (ci yiw)"
101,TOJ-TOJ BA,7,"ma nga ko ca dundu gu neex ;"
101,TOJ-TOJ BA,8,"képp ku peeseem wayaf (ci yiw),"
101,TOJ-TOJ BA,9,"ma ngay jëm xaawiyatu."
101,TOJ-TOJ BA,10,"Ana luy xamal lan mooy loolu xaawiyatu ?"
101,TOJ-TOJ BA,11,"Aw Safara la wu tàng."
102,ËPPLAANTE BA,1,"Ëpplaante fàbbi na leen,"
102,ËPPLAANTE BA,2,"ba faf ngeen seeti bàmmeel yi. Dee dikkël leen."
102,ËPPLAANTE BA,3,"Déet ! Da ngeen xalseta xam de!"
102,ËPPLAANTE BA,4,"(Te it) ! Du ngeen xalseta xam de !"
102,ËPPLAANTE BA,5,"Déedéet ! Cëy su ngeen amoon xam-xam bu wóor."
102,ËPPLAANTE BA,6,"Bu ngeen gisee, tigi, safaraw Jaxiim."
102,ËPPLAANTE BA,7,"Te, dangeen ko gIisaat, ak bët yu wér."
102,ËPPLAANTE BA,8,"Te bu keroogee, defna leen laaj, xéewël ya."
103,JAMONO BA,1,"(Giiñ naa) ci Jamono!"
103,JAMONO BA,2,"Ne nit, mi ngi cig yàqule,"
103,JAMONO BA,3,"bamu des ña gëm, tey jëf yiw di dénkënte dëgg di dékënte ci muñ."
104,ŊELEJU YA,1,"Xuru safara ñeel na képp kuy ŋelejooka ragaju,"
104,ŊELEJU YA,2,"kuy dajale alal di ko lim,"
104,ŊELEJU YA,3,"jàpp ne alalam jaa koy taxa sax (baña dee)."
104,ŊELEJU YA,4,"Mukk ! dees na ko, mbaq ci biir xutamatu."
104,ŊELEJU YA,5,"Ana lan moo lay xamal luy xutamatu ?"
104,ŊELEJU YA,6,"Mooy Safaraw Yàlla wa ñu taal"
104,ŊELEJU YA,7,"way alawtiku ba ca xol ya."
104,ŊELEJU YA,8,"Dañu leen cay séndël,"
104,ŊELEJU YA,9,"ci ay gàlli Safara yu ñu tàllal."
105,ÑAY BA,1,"Xanaa gisu leen ka sa Boroom def ak ña ame woon ñay ya."
105,ÑAY BA,2,"Moo ndax deful seen pexe ma mu naaxsaay ?"
105,ÑAY BA,3,"moo yabal ca seen kaw ay njanaaw yu bari"
105,ÑAY BA,4,"ñu di leen sànni ay doj yu ñu saaf?"
105,ÑAY BA,5,"Mu def leen ñu mel ne am ñax mu ñu sàqami."
106,QUREYCI YA,1,"Ngir sababus màngug Qureys,"
106,QUREYCI YA,2,"Seen mànko ci tukib sedd ak tàngaay."
106,QUREYCI YA,3,"Na ñuy jaamu Yàlla boroom néeg bii."
106,QUREYCI YA,4,"Yàlla mi leen joxu ñam ba xiifuñu aar leen it ba ragaluñu tiituñu!"
107,NJËFANDUKAAY BA,1,"Xanaa gisuloo kay weddi bisub dekkiwaat ba ?"
107,NJËFANDUKAAY BA,2,"Mooy kay bundux ataal jirim,"
107,NJËFANDUKAAY BA,3,"te du sonn muk ci leel miskiin yi."
107,NJËFANDUKAAY BA,4,"Xuru Safara, ñeel na ñay julli"
107,NJËFANDUKAAY BA,5,"ñay sàggane aka yeexe seenug julli,"
107,NJËFANDUKAAY BA,6,"ñay ngistal,"
107,NJËFANDUKAAY BA,7,"tey aaye dabi jëfandukaay yi."
108,KAWSAR BA,1,"Jox Nañu la, déegub Kawsara."
108,KAWSAR BA,2,"Na ngay julli ngir sa Boroom te na ngay rendi."
108,KAWSAR BA,3,"Ka lay bañ aka ñaawal, moo dog ci lépp lu baax."
109,YÉEFËR YA,1,"Waxal ne : " Éy yéen yéefër yi !"
109,YÉEFËR YA,2,"Duma jaamu li ngeen di jaamu."
109,YÉEFËR YA,3,"Yéen itam du ngeen jaamukati li may jaamu."
109,YÉEFËR YA,4,"Man it du ma jaamukatu li ngeen di jaamu."
109,YÉEFËR YA,5,"Te it yéen du ngeen jaamukati li may jaamu."
109,YÉEFËR YA,6,"Am ngeen seen diine man it am naa sama dine "."
110,NDIMBAL YA,1,"Saa su ndimbalu Yàlla dikkee ak ndam la,"
110,NDIMBAL YA,2,"te nga gis ne nit ñaa ngi dugg def ay mbooloo ci biir diineey Yàlla ji,"
110,NDIMBAL YA,3,"na nga sàbaal, te sant sa Boroom te na nga sàkku njéggalam. Moom Nànguwaakoonu tuub la."
111,BUUM YA,1,"Ñaari yoxoy Abii Laxab dogg nañu te it dugg na."
111,BUUM YA,2,"alalam ak la muy fàggu, du ko jariñ dara."
111,BUUM YA,3,"Dana lakk ci biir Safara wuy bérax."
111,BUUM YA,4,"ak jabaram ja daan yanu matt ma,"
111,BUUM YA,5,"loosam wa, buumug rawa cay nekk (caq bu ñu soy)."
112,SELLAL BA,1,"Waxal ne : " Yàlla, moom Kenn la (jenn Yàlla rekk la)."
112,SELLAL BA,2,"Moom Yàlla, Mooy Kilifa gi wareefa joyal mbir yi."
112,SELLAL BA,3,"Jurul, te Kenn juru ko."
112,SELLAL BA,4,"Te amul benni nàttangoo "."
113,SUBA SI,1,"Waxal ne : " Maa ngi sàkku muslaayi Boroom suba si,"
113,SUBA SI,2,"ci ayu li Mu bind,"
113,SUBA SI,3,"ak ci ayu lëndëm ga saa bu kukkee,"
113,SUBA SI,4,"ak ci ayu ñiy wal ëf ci pas-pas yi (jibarkat yi),"
113,SUBA SI,5,"ak ci ayu ku iñaan saa su jógee bay feeñal kiñaan ga "."
114,NIT ÑI,1,"Waxal ne : " Maa ngi sàkku muslaayi Boroom nit ñi."
114,NIT ÑI,2,"Kiy Buurub nit ñi,"
114,NIT ÑI,3,"Di Yàlla nit ñi,"
114,NIT ÑI,4,"ci ayu jax-jaxali, Saytaane,"
114,NIT ÑI,5,"kiy jax-jaxal ci biir dënni nit ñi,"
114,NIT ÑI,6,"te bokk ci jinne yeek nit ñi "."
