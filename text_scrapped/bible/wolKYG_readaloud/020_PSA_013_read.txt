Sabóor.
13.
Mu jëm ci njiital jàngkat yi, di kàddug Sabóor, ñeel Daawuda. 
Céy Aji Sax ji, loo deeti xaar? Xanaa doo ma tanqamlu ba fàww? Loo deeti xaar, bañ maa geesu, 
ba ma tàggook bopp bu ubu ak njàqarey xol bu sax, ba noon dootu ma man? 
Céy Aji Sax ji sama Yàlla, geesu ma, wuyu ma, leqli ma, bala ma ne sërëx ci nelawi ndee, 
noon ba naan: «Daan naa ko,» bañ yay bége saab jéll. 
Man de maa ngi dénkoo sa ngor, di bànneexoo sag wall. Naa woy Aji Sax ji, ki may baaxe xéewalam. 
